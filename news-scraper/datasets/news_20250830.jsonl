{"url": "https://www.ntv.com.tr/n-life/dizi-haber/carpinti-basliyoryayin-tarihi-belli-oldu,QW9BJR3Qz0GCsVREsiZiFQ", "title": "Çarpıntı başlıyor: Yayın tarihi belli oldu", "content": "Yönetmen koltuğunda Burcu Alptekin'in oturduğu, Deniz Dargı, Cem Görgeç ve Mevsim Yenice’nin senaryosunu kaleme aldığı Çarpıntı dizisinin yayın günü ve tarihi belli oldu. Yapımını OGM Pictures'ın üstlendiği, başrollerinde Sibel Taşçıoğlu, Deniz Çakır, Lizge Cömert ve Kerem Bürsin'in yer aldığı Çarpıntı için heyecanlı bekleyiş sürüyor. Bir kalbin, iki annenin ve tek bir sırrın gölgesinde hiç umulmadık bağları ve buradan filizlenen aşkları ekrana taşıyacak Çarpıntı, 7 Eylül Pazar akşamı başlıyor. Dizide Deniz Çakır Hülya'ya, Kerem Bürsin Aras'a, Lizge Cömert Aslı'ya, Sibel Taşçıoğlu ise Tülin karakterine hayat verecek.", "date": null}
{"url": "https://www.ntv.com.tr/galeri/yasam/kirilgan-tirnaklar-bu-3-hastaligin-habercisi-vucudunuzda-eksik-olabilir,jYtFyVTyL0eLZ_nIk3YxKw", "title": "Kırılgan tırnaklar bu 3 hastalığın habercisi: Vücudunuzda eksik olabilir", "content": "Tırnaklardaki değişimlerin yalnızca estetik bir sorun olmadığını vurgulayan uzmanlar, “Kırılgan tırnaklar bazen vücudun verdiği bir alarm olabilir. Bu nedenle uzun süreli sorunlarda bir doktora başvurulmalı” uyarısında bulunuyor. Bu makale sadece genel bilgi verme amacıyla yazılmıştır ve doktor tavsiyesi olarak ele alınmaması gerekir. Makalenin içeriğinden yola çıkarak okurun kendi başına koyduğu teşhislerden ntv.com.tr sorumlu değildir. Sağlığınızla ilgili herhangi bir endişeniz varsa doktorunuza danışın.", "date": null}
{"url": "https://www.cnnturk.com/turkiye/live-son-dakika-cumhurbaskani-erdogan-ve-devlet-erkani-anitkabirde-2329518/", "title": "SON DAKİKA... Cumhurbaşkanı Erdoğan ve devlet erkanı Anıtkabir'de", "content": "\"DEVLETİMİZ GÜVENLİK VE HUZUR İÇİN TEDBİRLERİ ALIYOR\" Cumhurbaşkanı Erdoğan ve törende hazır bulunan devlet erkânı, daha sonra Misak-ı Millî Kulesi’ne geçti. Cumhurbaşkanı Erdoğan, burada Anıtkabir Özel Defteri’ni imzaladı. Cumhurbaşkanı Erdoğan, özel deftere şunları yazdı: Aziz Atatürk, bugün milletçe büyük zaferin 103. yıl dönümünü gururla kutluyoruz. Müstevli emeller taşıyanlar bundan bir asır önce olduğu gibi bugün de boş durmamak da sinsi hesaplar peşinde koşmaktadır. Coğrafyamızı istikrarsızlığa sürükleme planları karşısında devletimiz kendi güvenliği ve vatandaşlarının huzuru için her türlü tedbiri almaktadır. Ruhun şad olsun. Cumhurbaşkanı Erdoğan ardından Cumhurbaşkanlığı Külliyesi'nde 30 Ağustos Zafer Bayramı tebriklerini kabul edecek. Cumhurbaşkanı Erdoğan, Kara Harp Okulu'nda Milli Savunma Üniversitesi Harp Okulları Diploma Alma ve Sancak Devir Teslim Töreni'ne katılacak, Beştepe Millet Kongre ve Kültür Merkezi'ndeki 30 Ağustos Zafer Bayramı Özel Konseri'ni izleyecek.", "date": null}
{"url": "https://www.cnnturk.com/son-dakika-depremler/", "title": "Deprem mi Oldu? Son Depremler Listesi (Deprem Haritası)", "content": "Lokal Büyüklük (Ml), depremlerin ölçümü için önerilen bir yöntemdir. Araştırmacı Sismolog Charles Francis Richter tarafından 1935 yılında geliştirilmiştir. Bu yöntemde, bir taşın suya atılması ve suya çarptığı anın ses dalgalarının bir mikrofon aracılığıyla dinlenmesi gibi bir süreçten esinlenilir. Ses dalgalarının en yüksek genlik değeri, uzaklıkla ilişkilendirilerek depremin büyüklüğü hakkında bilgi sağlar. Aynı prensiple, depremin şiddeti de belirlenir. Bu yöntem genellikle 700 km'den daha yakın ve 6,0'dan daha küçük depremler için kullanılır. Ancak doğru sonuçlar elde etmek için kullanılan sismometrelerin yüksek kalibreli olması gereklidir. Moment Büyüklüğü (Mw) Moment Büyüklüğü (Mw), diğer yöntemlere kıyasla daha güvenilir ve doğru sonuçlara ulaşmak daha olasıdır. Bir depremin moment büyüklüğünü hesaplamak, genellikle diğer yöntemlere başvurmadan yapılabilir. Bu yöntem, depremin nasıl oluştuğunu matematiksel bir model kullanarak belirler ve bu nedenle diğer yöntemlere göre daha karmaşıktır. Moment büyüklüğünü hesaplamak için bilimsel bir çalışmaya ihtiyaç duyulur ve bu nedenle hesaplamanın zaman alması kaçınılmazdır. Dünya çapında, yalnızca belirli bir şiddetin üzerindeki depremler için sadece birkaç gözlemevinde rutin olarak moment büyüklüğü hesaplanmaktadır. Pratikte, yalnızca belirli bir büyüklüğün üzerindeki depremler için (örneğin, M4,0 ve üzeri) moment büyüklüğü hesaplanabilir", "date": null}
{"url": "https://www.cnnturk.com/dunya/son-dakika-gazzede-catisma-sesleri-israil-medyasi-kayip-askerler-var-2329436/", "title": "Son dakika: Gazze'de çatışma sesleri! İsrail medyası: Kayıp askerler var", "content": "Son dakika haberi... İsrail ordusu, Gazze'ye yapılacak işgalin ilk aşamasının başladığını duyurdu. Yapılan açıklamada, \"Gazze'nin dışında büyük bir operasyon yapılıyor\" ifadeleri kullanıldı. İsrail ordusu, Gazze'de hava, kara ve deniz saldırılarını yoğunlaştırdı. Öte yandan Kassam Tugayları, Zeytun mahallesinde işgal ordusuna pusu kurdu. Olayda 1 siyonsit askerin öldürüldüğü, 4'ünün esir alındığı, 9'unu ise yaralandığı belirtildi. İşte detaylar... Haberin Devamı Haberin Devamı Gazze'de işgale başlayan İsrail, Kassam Tugayları'nın direnişi ile karşılaştı. İsrail Medyası Gazze'nin Zeytun Mahallesi'nde Kassam Tugayları tarafından İsrail ordusuna yönelik pusu düzenlendi. Habere göre 4 işgalci askerin esir alındığı, 1 askerin öldüğü, 9 askerin ise yaralandığı bildirildi. Bölgede çatışmalar sürüyor. KASSAM TUGAYLARININ DİRENİŞİ İLE KARŞILAŞTILAR Kara saldırılarında tanklar ve iş makineleri yoğun topçu ve hava desteğiyle ilerleyen İsrail ordusu Zeytun mahallesinde Kassam Tugayları’nın direnişi ile karşılaştı. Sıcak çatışmaların yaşandığı bölgede Kassam Tugayları’nın İsrail güçlerine pusu kurduğu bilgisi İsrail medyasında yer aldı. Çıkan çatışmada ilk bilgilere göre 4 İsrail askeri öldü. Çok sayıda İsrail askerinin de yaralandığı çatışma bölgesine İsrail helikopterleri yaralı askerleri almak için iniş yaptı. İsrail medyasında yer alan haberlere göre çatışmada en az 4 İsrail askerinin Hamas’ın elinde olabileceği düşünülüyor. HANNİBAL PROTOKOLÜ Yaşanan sıcak çatışmanın ardından İsrail ordusunun, Zeytun mahallesindeki pusu sırasında askerlerin esir düşmesini önlemek için Hannibal Protokolü'nü devreye soktu. Hannibal Protokolü, bir İsrail askeri düşman tarafından esir alınırsa, o askerin kaçırılmasını engellemek için tüm bölge yoğun ateş altına alınacağı anlamına geliyor.", "date": null}
{"url": "https://www.cnnturk.com/haberleri/fed", "title": "Son Dakika Yeni FED Gelişmeleri", "content": "FED haberi sayfasında en son yaşanan fed gelişmeleri ile birlikte geçmişten bugüne CNN Türk'e eklenen fed haber başlıkları yer almaktadır. Son dakika fed haberleri de dahil olmak üzere toplam 1.251 haber bulunmuştur. Merkez Bankaları Sistemi (İngilizce: Federal Reserve ya da FED olarak da bilinir), 23 Aralık 1913'te kurulan ABD'nin merkez bankasıdır. Zamanla Federal Rezerv Sistemi'nin rolleri ve sorumlulukları genişletilmiş ve yapısında değişiklikler meydana gelmiştir. Merkezi Washington'da olan bankanın başkanı Jerome Powell'dir. Banka, talimatı üzerine Bureau of Engraving and Printing tarafından basılan Amerikan dolarının dağıtımı yetkisini elinde bulundurur.", "date": null}
{"url": "https://www.cnnturk.com/turkiye/son-dakika-cumhurbaskani-erdogandan-30-agustos-mesaji-2329499/", "title": "SON DAKİKA... Cumhurbaşkanı Erdoğan'dan 30 Ağustos mesajı!", "content": "Cumhurbaşkanı Recep Tayyip Erdoğan’ın 30 Ağustos Zafer Bayramı dolayısıyla mesaj yayımladı. Erdoğan, \"Bu zafer öyle büyük bir zaferdir ki; yalnızca Türk milletine değil, esaret altındaki tüm mazlum milletlere umut olmuş, bağımsızlık idealinin simgesi haline gelmiştir\" dedi. Haberin Devamı Haberin Devamı Cumhurbaşkanı Recep Tayyip Erdoğan, 30 Ağustos Zafer Bayramı mesajında şu ifadeleri kullandı: “Sevgili vatandaşlar, aziz milletim, Tarihimizin dönüm noktalarından, altın sayfalarından biri olan 30 Ağustos Zafer Bayramı’nın gurur ve coşkusunu, milletçe bir kez daha yaşamanın mutluluğu içindeyiz. Bu aziz gün, Türk milletinin hürriyet ve istiklâl uğruna ortaya koyduğu eşsiz iradenin, sarsılmaz inancın ve kahramanlığın en güçlü nişanelerinden biridir. \"CUMHURİYETİMİZİN TEMELLERİ BU EŞSİZ ZAFERİN ARDINDAN ATILMIŞTIR\" Kahraman ordumuzun vatan sevgisi ve milletimizin yekvücut iradesiyle kazanılan Büyük Zafer, esaret zincirlerini kırarak bağımsızlığımıza giden yolu açmış; Cumhuriyetimizin temelleri bu eşsiz zaferin ardından atılmıştır. 30 Ağustos, yalnızca bir askerî zafer değil; aynı zamanda milletimizin yeniden dirilişinin, varoluş mücadelesinin ve ebedî istiklâlinin tescilidir. Haberin Devamı Haberin Devamı Bu zafer öyle büyük bir zaferdir ki; yalnızca Türk milletine değil, esaret altındaki tüm mazlum milletlere umut olmuş, bağımsızlık idealinin simgesi haline gelmiştir. Bu büyük zaferle Türk milleti, tüm dünyaya bir kez daha ilan etmiştir ki; bu millet asla boyunduruk altına alınamaz, esareti kabul etmez, bağımsızlığından ödün vermez. Büyük Zafer’in taşıdığı anlam, yalnızca tarihimizin şanlı bir hatırası değil, aynı zamanda bizlere ışık tutan bir rehberdir. Bugün bizlere düşen görev; 30 Ağustos’ta yakılan bağımsızlık meşalesini, birlik ve beraberlik içinde daha güçlü bir geleceğe taşımaktır. Türkiye Yüzyılı’nda, ecdadımızın kanlarıyla, fedakârlıklarıyla bizlere emanet ettiği bu vatanı; daha güçlü, daha müreffeh bir ülke hâline getirmek, en büyük vazifemizdir. Bu anlamlı gün vesilesiyle başta Gazi Mustafa Kemal ve silah arkadaşları olmak üzere, vatan uğruna canlarını feda eden aziz şehitlerimizi rahmetle, kahraman gazilerimizi şükranla yâd ediyor; aziz milletimizin 30 Ağustos Zafer Bayramı’nı en kalbî duygularımla kutluyorum.”", "date": null}
{"url": "https://www.cnnturk.com/haberleri/merkez-bankasi", "title": "Merkez Bankası haberleri", "content": "Merkez Bankası haberi sayfasında en son yaşanan merkez bankası gelişmeleri ile birlikte geçmişten bugüne CNN Türk'e eklenen merkez bankası haber başlıkları yer almaktadır. Son dakika merkez bankası haberleri de dahil olmak üzere toplam 2.625 haber bulunmuştur. Türkiye Cumhuriyet Merkez Bankası (TCMB), banknot ihraç eden, Türkiye Cumhuriyeti Hükûmeti'nin para ve kredi politikasını yürüten, veznedarlık görevini üstlenmiş ve devletin iktisadi ve mali danışmanlığını yapan yasal olarak bağımsız bir ekonomik kurumdur. Kağıt para (banknot) basma tekelini elinde bulundurur ve bu yetkiye istinaden bağımsız olarak para politikasını belirler. Ayrıca Hazine ve Maliye Bakanlığına bağlı olan Darphane ve Damga Matbaası Genel Müdürlüğünce basılan madeni paraların tedavülü de Merkez Bankasınca sağlanmaktadır.Merkez Bankası EFT (Elektronik Fon Transferi), EMKT (Elektronik Menkul Kıymet Transferi) sistemlerinin Türkiye'deki sahibi olup, Tüm Dünya Bankalararası Mali İletişim Topluluğunun (Society for Worldwide Interbank Financial Telecommunication - SWIFT) Türkiye ayağını yürütmektedir.Banka büyük Elektronik Veri Dağıtım Sistemi (EVDS) olarak adlandırılan büyük bir veri tabanına sahiptir. Bu veri tabanındaki bilgiler İngilizce ve Türkçe olarak kullanıcıların hizmetine açılmıştır.", "date": null}
{"url": "https://www.cnnturk.com/spor/futbol/son-dakika-besiktasta-ikinci-sergen-yalcin-donemi-resmen-basladi-2329525/", "title": "Beşiktaş'ta ikinci Sergen Yalçın dönemi resmen başladı! - Futbol Haberleri", "content": "Beşiktaş, Solskjaer'in ayrılığının ardından eski teknik direktörü Sergen Yalçın'la yeniden anlaştı. Kulüpten yapılan açıklamada, 'Evine hoş geldin Sergen Yalçın' denildi. Haberin Devamı Haberin Devamı Beşiktaş'ın resmi internet sitesinden yapılan duyuruda, \"“Profesyonel Futbol Takımımızın Teknik Direktörlüğü konusunda Sayın Ali Rıza Sergen Yalçın ile 2026-2027 sezonu sonuna kadar sözleşme imzalanmıştır.” ifadeleri kullandı. Yalçın, Beşiktaş'ı 2020-2021 sezonunda şampiyon yapmıştı.", "date": null}
{"url": "https://www.cnnturk.com/turkiye/son-dakika-istanbulda-bazi-yollar-trafige-kapatildi-2329453/", "title": "SON DAKİKA... İstanbul'da bazı yollar trafiğe kapatıldı!", "content": "Son dakika haberine göre; İstanbul'da 30 Ağustos Zafer Bayramı ve '2025 Uluslararası Asya ve Avrupa Triatlon Şampiyonası' sebebiyle bazı yollar trafiğe kapatıldı. Haberin Devamı Haberin Devamı İstanbul'da 30 ile 31 Ağustos arasında gerçekleşecek olan 2025 Uluslararası Asya ve Avrupa Triatlon Şampiyonası organizasyonu kapsamında, saat 05.00 ile 18.30 saatleri arasında birçok yol araç trafiğine kapatılacak. Fatih Sultan Mehmet Köprüsü'nde, 30 Ağustos Cumartesi günü saat 05.00 ile 10.30 arasında, 31 Ağustos Pazar günü ise 05.00 ile 10.45 saatleri arasında Avrupa-Asya yönü trafiğe kapatılacak. Buna göre 30 Ağustos'ta düzenlenecek olan Bisiklet Parkuru'nda; Küçüksu Caddesi, Cuma Yolu, Mihrişah Valide Caddesi, Atatürk Caddesi, Göksu Caddesi, E80 Otoyolu (İSKİ Elmalı Su Arıtma Tesisi önüne kadar), E80 Otoyolu FSM Köprüsü (Mustafa Kemal Kültür Merkezi önüne kadar) trafiğe kapatılacak. Koşu Parkuru'nda; Küçüksu-Körfez Caddesi arası çift yönlü olarak araç trafiğine kapalı olacak. 31 Ağustos 31 Ağustos Bisiklet Parkuru'nda; Küçüksu-Kavacık TEM bağlantı yolu (Kavacık-Küçüksu geliş yönü kapatılacak, diğer yön Küçüksu-Kavacık normal seyirde olacak), TEM Otoyolu güney şeridi Harp Akademileri ve Kavacık Kavşağı arası Avrupa-Asya yönü kapalı olacak, diğer yön normal seyirde olacak, Fatih Sultan Mehmet Köprüsü güney yönü (Avrupa-Asya) kapalı, diğer yön (Asya-Avrupa) normal seyirde olacak, E80 Otoyolu Erkan Ömerbeyoğlu Parkı önüne kadar, E80 Rams Park önüne kadar araç trafiğine kapatılacak. Haberin Devamı Haberin Devamı 31 Ağustos Koşu Parkuru'nda ise; Küçüksu-Körfez Caddesi arası çift yönlü araç trafiğine kapalı olacak. 30 Ağustos Zafer Bayramı kutlamaları nedeniyle Vatan Caddesi trafiğe kapatıldı İstanbul Valiliği tarafından 30 Ağustos Zafer Bayramı tören günü bazı yolların trafiğe kapatılacağını açıklandı. Bugün kutlamalar sebebiyle 05.45 itibariyle program bitimine kadar Adnan Menderes Bulvarı iki yönlü olarak trafiğe kapatıldı. İstanbul Valiliği, 30 Ağustos Zafer Bayramı’nın 103. yıl dönümü kutlamaları nedeniyle bazı yolların trafiğe kapatılacağını duyurdu. Bugün kutlama programı sebebiyle 05.45 itibariyle program bitimine kadar Adnan Menderes Bulvarı iki yönlü olarak trafiğe kapatıldı. Yapılan açıklamada, \"30 Ağustos Zafer Bayramı’nın 103. Yıl Dönümü Kutlamaları\" kapsamında, 30.08.2025 Cumartesi tören günü saat 05:45 itibariyle program bitimine kadar trafiğe kapatılacak yollar ve alternatif güzergahlar şu şekildedir; Kapacak Yollar (05.45 - Program bitimi) Haberin Devamı Haberin Devamı - Adnan Menderes Bulvarı (Vatan Caddesi) iki yönlü olarak trafiğe kapatılacak - D 100 Kuzey ve Güney İstikametinden Adnan Menderes Bulvarı (Vatan Caddesi) Girişleri - 10. Yıl Caddesi’nden Adnan Menderes Bulvarı (Vatan Caddesi) Girişleri - Edirnekapı’dan Adnan Menderes Bulvarı (Vatan Caddesi) Girişleri - Oğuzhan Caddesi’nden Adnan Menderes Bulvarı (Vatan Caddesi) Girişleri - Sofular Caddesi’nden Adnan Menderes Bulvarı (Vatan Caddesi) Girişleri - Halıcılar Caddesi’nden Adnan Menderes Bulvarı (Vatan Caddesi) Girişleri - Akdeniz Caddesi’nden Adnan Menderes Bulvarı (Vatan Caddesi) Girişleri - Akşemsettin Caddesi’nden Adnan Menderes Bulvarı (Vatan Caddesi) Girişleri - Ordu Caddesi’nden ve Atatürk Bulvarı’ndan (Aksaray’dan Adnan Menderes Bulvarı (Vatan Caddesi) Girişleri - Keçeci Meydan sokaktan Adnan Menderes Bulvarı (Vatan Caddesi) Girişleri - Hal Yolu Güneyden Gelip, Vatan Caddesi Girişleri - Adnan Menderes Bulvarı’na (Vatan Caddesi) çıkan tüm cadde ve sokaklar - Tatlıpınar Caddesi’nden Vatan Caddesi’ne katılım - Kaleboyu Caddesi’nden Vatan Caddesi’ne katılım - Sulukule Caddesi’nden (Kaleiçi’nden) Vatan Caddesi’ne katılım\" ifadelerine yer verildi. Alternatif yollar ise, \"Turgut Özal Millet Caddesi, Fevzipaşa Caddesi, Atatürk Bulvarı, D-100 Karayolu, O-3 Hal Yolu\" ifadeleri yer aldı.", "date": null}
{"url": "https://www.haberturk.com/islam-ansiklopedisi", "title": "TDV Diyanet İslâm Ansiklopedisi Ciltleri", "content": "İSLAM ANSİKLOPEDİ Türkiye Diyanet Vakfı İslam Ansiklopedisi, Türkiye Diyanet Vakfı tarafından çıkarılmış; İslami ilimler, İslam kültür ve medeniyeti ile ilgili terimler, İslam dünyasında din, ilim, siyaset, sanat ve edebiyat alanlarında yetişmiş önemli şahsiyetler ile İslam hayatına etkide bulunmuş eserler gibi İslam dünyasının birçok alanına değinen bir içeriğe sahip Türkçe ansiklopedidir. TDV Diyanet İslam Ansiklopedisi için Habertürk'ü ziyaret etmeyi unutmayın. İşte, İslam Ansiklopedisi ve merak ettikleriniz...", "date": null}
{"url": "https://hthayat.haberturk.com/krese-alismayi-kolaylastiran-ritueller-1086021", "title": "Kreşe alışmayı kolaylaştıran ritüeller", "content": "Anne - babadan ilk kez ayrı kalmak çocuklar için zorlayıcı olabilir. Uzmanlar, bu dönemi daha kolay atlatabilmek için sevgi dolu ritüeller öneriyor. Avuca çizilen kalplerden minik notlara kadar uzanan bu yöntemler, çocuğun güven duygusunu pekiştiriyor. İşte kreşe yeni başlayan çocuğunuza uygulayabileceğiniz yöntemler... 1. Sevgi butonu (avuç içine kalp çizimi) Kreşe gitmeden önce çocuğunuzun avucunun içine küçük bir kalp çizin. Ona şöyle söyleyin: “Bu kalp sihirli bir sevgi butonu. Gün içinde beni özlediğinde buraya dokun, ben de kalbimden sana sarılıyorum. Her dokunuşunda seni çok sevdiğimi hatırla.” Bu ritüel, çocuğunuzun özlem anlarında kendini yalnız hissetmemesini sağlar. Küçük bir çizim, anne-baba sevgisini somutlaştırır ve çocuk, dokunduğu anda güven duygusunu yeniden kazanır. 2. Sevgi kartı Küçük bir kartona sevgi dolu bir not yazın veya bir resim çizin. Kartın üzerine kalpler, güneşler ekleyin. Örneğin: “Seni seviyorum, sen çok cesursun!” gibi motive edici bir cümle yazabilirsiniz. Kartı çocuğunuzun cebine koyun. Gün içinde ihtiyaç duyduğunda bakabileceği bir bağ olur. Bu yöntem, özellikle yazıya ve görsellere ilgi duyan çocuklar için çok etkili. Onlara, aile sevgisini yanında taşıma güvencesi verir. 3. Koku ritüeli Anne veya babanın kokusunu taşıyan küçük bir mendil, tişört parçası veya saç lastiğinizi verebilirsiniz. Ya da çocuğunuzun çantasına koyabilirsiniz. Koku, duygularla en güçlü bağlantıya sahip duyudur. Çocuk, özlediğinde kokuyu içine çekerek annesinin yakınında olduğunu hisseder. Bu basit yöntem, özellikle duygusal bağı çok güçlü olan çocuklarda çok işe yarar. 4. Fotoğraf ritüeli Küçük bir aile fotoğrafını laminasyonla kaplayın veya bir kartona yapıştırın. Ya da poloraid bir çıktısını alabilrisiniz. Fotoğrafı çocuğunuzun çantasına koyun ve şöyle söyleyin: “Bu fotoğraf, seni ne kadar çok sevdiğimizi hatırlatsın. Ne zaman istersen, bize bakabilirsin.” Bu yöntem, görsel hafızası güçlü olan çocuklara büyük güven sağlar. Öğretmenler de fotoğrafı uygun anlarda çocuğa gösterebilir. 5. Küçük oyuncak ya da obje Çocuğun en sevdiği küçük bir oyuncak veya objeyi seçin. Ona bir isim verin ve çocuğa şöyle söyleyin: “Bu senin cesaret arkadaşın. Sen kreşteyken seni koruyacak ve senin yanında olacak.” Bu küçük eşya, çocuğun aidiyet hissini güçlendirir ve yalnız olmadığını hissettirir. 6. Ortak bileklik Siz ve çocuğunuz aynı renk bir bileklik takın. Vedalaşırken şöyle söyleyin: “Bu bileklikler sihirli! Ne zaman bana dokunmak istersen, bilekliğine dokun, ben de sana dokunmuş gibi hissedeceğim.\" Bu sembolik bağ, çocuğun ayrılığı anlamlandırmasına yardımcı olur. Ayrıca ortak bir 'gizli güç' duygusu yaratır. 7. Mini günaydın mesajı Kahvaltıdan önce veya kreşe giderken çocuğun eline küçük bir kağıda çizim yapıp verin. Örneğin; bir gülücük, güneş veya kalp. Üzerine şu notu yazabilirsiniz: “Harika bir gün seni bekliyor!” Bu pozitif mesaj, gün boyu çocuğun kendini değerli hissetmesini sağlar ve kreş deneyimine olumlu bir başlangıç yapmasına yardımcı olur. 8. Sarılma ölçer Evden çıkmadan önce çocuğunuza sıkıca sarılın ve şöyle söyleyin: “Bu sarılma tüm güne yetecek kadar güçlü! Yetmezse kalbindeki sarılmayı hatırla.” Bu basit ama güçlü yöntem, çocuğun fiziksel teması zihinsel olarak yanında taşımasını sağlar. Özellikle tensel temasın önemini bilen çocuklar için oldukça etkili bir ritüeldir.", "date": null}
{"url": "https://www.haberturk.com/altin-koza-orhan-kemal-emek-odulleri-nin-sahipleri-belirlendi-3818659", "title": "Altın Koza 'Orhan Kemal Emek Ödülleri'nin sahipleri belirlendi", "content": "Adana Büyükşehir Belediyesince 22-28 Eylül'de gerçekleştirilecek 32. Uluslararası Adana Altın Koza Film Festivali kapsamındaki Orhan Kemal Emek Ödülleri'nin sahipleri açıklandı. Festival komitesinden yapılan yazılı açıklamaya göre, yazar Orhan Kemal'in adına düzenlenen ödüller, bu yıl yönetmen ve yapımcı Biket İlhan, yönetmen Yaşar Seriner ve oyuncu Mahmut Cevher'e verilecek. Ödüller, 22 Eylül Pazartesi günü düzenlenecek törenle sahiplerine takdim edilecek. İzmir doğumlu yönetmen ve yapımcı Biket İlhan, uzun yıllar öğretmenlik yaptıktan sonra Selim İleri’nin yönlendirmesiyle sinemaya adım attı. Fevzi Tuna'nın Seni Kalbime Gömdüm (1982) filminde asistanlıkla başlayan serüveni, TRT yapımlarıyla yönetmenliğe taşındı. Attilâ İlhan'ın romanından uyarladığı Sokaktaki Adam (1995) ile güçlü bir çıkış yaptı ve Ankara ve Antalya festivallerinde ödüller kazandı. Ardından gelen Kayıkçı (1999), Ayın Karanlık Yüzü (2005), Mavi Gözlü Dev (2007) ve Yarım Kalan Mucize (2013) gibi filmlerle toplumsal hafızaya dokundu, kadın yönetmen kimliğiyle farklı kuşaklara yol gösterdi. YEŞİLÇAM'DAN GÜNÜMÜZE KÖPRÜ KURAN İSİM Bursa doğumlu Mahmut Cevher, 1976'da Orhan Aksoy'un yönettiği Aile Şerefi ile başladığı sinema yolculuğunda kısa sürede sinemamızın unutulmaz aktörlerinden biri oldu. Yılanı Öldürseler (1981), Gazap Rüzgarı (1982), Ve Recep Ve Zehra Ve Ayşe (1983), Sokaktan Gelen Kadın (1984) gibi filmlerle dönemin hafızasında iz bıraktı. 1990'lardan itibaren televizyon ekranına da taşan kariyerinde, Kurtuluş, Çiçek Taksi ve Gurbet Kadını gibi çok izlenen dizilerle geniş kitlelere ulaştı. Samimiyeti, doğallığı ve üretkenliğiyle hem Yeşilçam'dan günümüze bir köprü kurmuş, hem de sinemamızda kalıcı bir yer edindi. GENİŞ KİTLELERİN HAFIZASINDA YER EDİNDİ Adana doğumlu yönetmen Yaşar Seriner, sinema yolculuğuna Tunç Başaran'ın Demir Yumruk: Devler Geliyor (1970) filminde reji asistanı olarak başladı. Yeşilçam'ın verimli döneminde yönetmen yardımcılığının ardından Güneşten de Sıcak (1978), Çocuklar Çiçektir (1983), Dil Yarası (1984), Sevgi Çıkmazı (1986) ve Hain Geceler (1998) gibi filmleri yönetti. Sinemadaki üretimini televizyona da taşıyan Seriner, geniş kitlelerin hafızasında yer eden Çiçek Taksi, Cennet Mahallesi ve Akasya Durağı gibi dizilerle de kuşaklar arası bir iz bıraktı. Sinemamızdan televizyona uzanan üretkenliği ve uzun soluklu katkılarıyla belleğimizde yer etti.", "date": null}
{"url": "https://www.haberturk.com/minik-midelere-buyuk-destek-saglikli-bir-beslenme-cantasinda-neler-olmali-3818538", "title": "Minik midelere büyük destek: Sağlıklı bir beslenme çantasında neler olmalı?", "content": "Konsantrasyon, başarı ve sağlıklı büyüme... Hepsi beslenme çantasındaki birkaç doğru seçimle mümkün. Çocukların ihtiyacı olan besin gruplarını içeren örnek menülerle siz de bu süreci kolaylaştırabilirsiniz. OKUL BESLENME ÇANTASININ ÖNEMİ Çocukların sağlıklı büyüme ve gelişim süreçlerinde, dengeli ve yeterli beslenme temel bir rol oynar. Özellikle okul dönemi, çocukların artan enerji ihtiyaçlarını karşılamaları ve yoğun öğrenme süreçlerinde verimli olmaları açısından kritik bir dönemdir. Bu süreçte doğru hazırlanmış bir beslenme çantası, sadece açlığı gidermekle kalmaz; çocuğun konsantrasyonunu, öğrenme kapasitesini ve genel sağlığını da doğrudan etkiler. REKLAM BESLENME ÇANTASI NEDEN ÖNEMLİDİR? Dengeli içeriklere sahip bir çanta, çocukların gün boyunca enerjik kalmalarını sağlar, derslere daha iyi odaklanmalarına katkı sunar ve akademik başarılarını olumlu yönde etkiler. Ayrıca, erken yaşta edinilen sağlıklı beslenme alışkanlıkları, ilerleyen yaşlarda obezite, diyabet gibi kronik rahatsızlıkların riskini azaltır. BESLENME ÇANTASINDA NELERE DİKKAT EDİLMELİ? - Besinlerin taşınabilir, bozulmaya karşı dayanıklı ve kokmayan türden olması gerekir. Örneğin, patates salatası, sosis, salam gibi kolay bozulan yiyeceklerden kaçınılmalıdır. - Çocuğun ne kadar yiyebileceğini bilerek uygun porsiyonlar belirlenmelidir. - Süt ve süt ürünleri mutlaka dahil edilmeli; yoğurt, peynir gibi kaynaklara yer verilmelidir. - Et ve et ürünleri tüketilmeli, ancak çocuğun tercihleri göz önüne alınarak alternatif olarak peynirle desteklenmelidir. - Çocuğun kantin ihtiyacını karşılamak için haftada bir “kantin günü” belirlenebilir. - Beraber hazırlanan tam tahıllı kekler, poğaçalar arkadaşlarıyla paylaşabileceği şekilde hazırlanabilir. REKLAM - Ara öğünler için ceviz, fındık, kuru üzüm, kayısı, incir gibi sağlıklı atıştırmalıklara yer verilebilir. - Meyve ve sebzeler iyice yıkanmalı, mümkünse kabukları soyulmalı, vitamin kaybını önlemek için doğrandıktan hemen sonra tüketilmelidir. - Su tüketimi teşvik edilmeli, gazlı içeceklerden kaçınılmalıdır. Alternatif olarak ayran, kefir ya da ev yapımı meyve suları sunulabilir. - Beslenme çantası güneş ışığından ve aşırı sıcaktan korunmalıdır. SAĞLIKLI BESLENME ÇANTASININ TEMEL ÖĞELERİ SAĞLIKLI KARBONHİDRATLAR Çocukların gün boyu enerjik kalabilmeleri için kompleks karbonhidratlara ihtiyaçları vardır. Tam tahıllı ekmek, kepekli makarna, bulgur, yulaf ezmesi gibi yavaş sindirilen karbonhidratlar uzun süreli enerji sağlar ve kan şekerini dengede tutar. Bu da hem sınıf içi performanslarını hem de oyun saatlerini olumlu etkiler. REKLAM YETERLİ VE DENGELİ PROTEİN KAYNAKLARI Protein, büyüme çağındaki çocuklar için vazgeçilmezdir. Tavuk, balık, yumurta, peynir, yoğurt gibi hayvansal proteinlerin yanı sıra; mercimek, nohut, fasulye, badem, ceviz gibi bitkisel protein kaynaklarına da beslenme çantasında yer verilmelidir. Bu çeşitlilik, çocuğun hem fiziksel gelişimine katkı sağlar hem de uzun süre tok kalmasına yardımcı olur. SEBZE VE MEYVELERİN VİTAMİN VE MİNERAL KATKISI Sebze ve meyveler, çocukların bağışıklık sistemlerini güçlendirir, hastalıklara karşı direncini artırır ve sağlıklı gelişimlerine destek olur. Mevsiminde ve çeşitli sebze-meyvelere yer vererek, çocukların ihtiyaç duyduğu vitamin ve mineraller karşılanabilir. Renkli ve çeşitli sebzeler kullanmak bu konuda oldukça önemlidir. MEVSİMSEL GIDALARLA MENÜ ÇEŞİTLENDİRME Mevsiminde tüketilen gıdalar hem daha lezzetli hem de besleyicidir. Aynı zamanda ekonomik ve çevre dostudur. Beslenme çantasına mevsim sebze ve meyvelerini dahil ederek, çocuklar hem farklı tatları keşfeder hem de sağlıklı beslenmeye alışır. BESLENME ÇANTASINDA UZAK DURULMASI GEREKEN YİYECEKLER PASTANE ÜRÜNLERİ Açma, poğaça gibi ürünler sadece karbonhidrat ve yağ içerir; besleyici değildir. Nadir olarak ve evde yapılmış haliyle verilebilir. REKLAM PAKETLENMİŞ ATIŞTIRMALIKLAR Şekerli kekler, krakerler, çikolatalar ve gazlı içecekler çocuklarda obezite riskini artırır. Katkı maddeleri içerdiğinden kesinlikle kaçınılmalıdır. FAST FOOD ÜRÜNLERİ Çocuklarda sağlıksız beslenme alışkanlıklarının temel kaynağıdır. Kilo alımının yanı sıra dikkat eksikliği, alerji gibi sorunlara da yol açabilir. HAZIR MEYVE SULARI Doğal olduğu iddia edilse bile yüksek şeker içerikleri nedeniyle zararlıdır. En sağlıklısı meyvenin kendisini lifleriyle birlikte tüketmektir. PRATİK VE SAĞLIKLI TARİFLER YOĞURTLU MEYVE KASESİ Sade yoğurdu, doğranmış meyveler (elma, muz, armut) ve bir tutam tarçınla karıştırın. Üzerine ceviz veya fındık ekleyerek sağlıklı bir ara öğün oluşturun. TON BALIKLI SANDVİÇ Konserve ton balığını çatalla ezip az mayonez ve mısırla karıştırın. Tam buğday ekmek arasına marul ekleyerek besleyici bir sandviç hazırlayın. REKLAM PATATES SALATASI Haşlanmış patatesleri doğrayıp maydanoz, zeytinyağı, limon suyu ve tuz ile karıştırın. Yanına haşlanmış yumurta ekleyerek protein desteği sağlayın.", "date": null}
{"url": "https://www.haberturk.com/unlu-yonetmen-ridley-scott-20-milyon-dolarlik-teklifi-reddettim-magazin-haberleri-3818698-magazin", "title": "Ünlü yönetmen Ridley Scott: 20 milyon dolarlık teklifi reddettim", "content": "Ünlü yönetmen Ridley Scott, 'Terminator 3' için teklif edilen yüklü miktardaki ücreti reddettiğini söyledi. 'Gladyatör', 'Hannibal', 'Marslı', 'Napolyon' gibi önemli filmleriyle bilinen 87 yaşındaki yönetmen, yakın zamanda The Guardian'a verdiği bir röportajda, 'Terminatör' serisinin üçüncü filmini yönetmeyi düşünüp düşünmediği soruldu. Ridley Scott, filmde başrol oynayan Arnold Schwarzenegger'in kazandığı miktarla aynı parayı istediğini, bunun kabul edildiğini ancak sonra kendisinin istemediğini anlattı. Ridley Scott, 'Gladyatör 2'nin çekimlerinde... REKLAM \"Bundan gurur duyuyorum. 20 milyon dolarlık teklifi reddettim\" diyen Ridley Scott; \"Ben satın alınamam dostum\" ifadesini kullandı. Scott, \"Birisi 'Arnie'nin ne aldığını sor' dedi. Ben de 'Deneyeceğim' diye düşündüm. 'Arnie'nin aldığı paranın aynısını istiyorum' dedim. 'Evet' dediklerinde de 'Boşver' diye düşündüm. Yapamadım. Benim tarzım değil\" şeklinde konuştu. Ünlü yönetmen; \"Bir Bond filmi çekmek gibi. Bir Bond filminin özü eğlenceli ve gösterişlidir. Terminatör saf bir çizgi roman. Gerçekçi olmaya çalışırdım. Bu yüzden benden hiçbir zaman bir Bond filmi çekmemi istemediler, çünkü her şeyi mahvedebilirim\" diye ekledi.", "date": null}
{"url": "https://www.haberturk.com/ozel-icerikler/idris-kardas/3817804-olum-koridoru", "title": "Ölüm koridoru", "content": "Sesli Dinle 0:00 / 0:00 Phil Reilly, 29 yıllık emekli bir CIA kıdemli Harekat Subayı. CIA'den önce ABD Ordusu Özel Kuvvetleri'nde de yer almış. Bir dönem, CIA'in kıdemli paramiliter subayı olarak Özel Faaliyetler Birimi Şefi olarak görev yapmış ve Başkan tarafından yönetilen faaliyetleri yürütmekle görevlendirilmiş. Reilly, Afganistan, Avrupa ve Uzak Doğu'da İstasyon Şefliği görevleri de dahil olmak üzere çok sayıda yurt içi ve yurt dışı görevi üstlenmiş. Kendisi, 11 Eylül saldırılarından iki hafta sonra Afganistan'a giren ilk ABD Hava Kuvvetleri ekibinin komutan yardımcısı olmak gibi kritik bir kariyere sahip. Böylesine özel operasyonlar komutanlığı, CIA istasyon şefliği, paramiliter donanımlar ve hatta Afganistan’a ilk giden sekiz on kişilik özel operasyon ekibinin yöneticisi olan bu çok profesyonel kişi, şimdilerde Gazze’ye giren gıda yardımlarını koordine eden ekibin başında boy gösteriyor. Gazze İnsani Yardım Vakfı’nın (GHF) operasyonlarının başında yani. Sadece bu bile İsrail’in kurduğu bu Vakfın olaya nasıl baktığını göstermeye yeter ancak biz biraz daha derinleştirelim. Ekim 2023’ten sonra İsrail’de oluşan ortam sonucu yüzbinlerce İsrailli sivil, yedek asker olarak orduya geri döndü. Hatta bunların çoğu bugün etkili pozisyonlara geçmeye başladılar. Burada ilginç bir melez süreç başladı İsrail ordusu içinde. Bir ayağı sivil hayatta özel sektörde diğer ayağı ordu içinde olan bu yedek askerler, içerideki kariyer askerleriyle kendi özel sektör tecrübelerini bir araya getirme ortamı yakaladılar. Böylece İsrail ordusu özel sektör ruhuyla kendi alanında başarılı olan ve kimisi büyük fonları yöneten birçok isimle tanışmış oldu. Bu isimlerden bazıları Aralık 2023’te ilk gayri resmi toplantılarını yaptılar. Bu toplantılara katılan isimlerden önemlileri şunlar; Gazze'ye yardım ulaştırılmasını denetleyen askeri departman COGAT'a katılan stratejik danışman Yotam HaCohen, COGAT'a katılan ve küresel alanda sağlam bağlantıları olan teknoloji yatırımcısı Liran Tancman ve ordu dışında kalan İsrailli-Amerikalı milyarlık girişim sermayedarı Michael Eisenberg. Aralık 2023'te, HaCohen, Tancman ve Eisenberg, Tel Aviv yakınlarındaki bir kolejde hem yetkililer hem de nüfuzlu sivillerle bir beyin fırtınası yapıyorlar. Daha sonra Eisenberg'in Kudüs'teki evi de dahil olmak üzere başka mekanlarda bir araya geliyorlar. Toplantılarda Hamas'ı yalnızca askeri güçle yenmenin ne kadar zor olduğu ele alınıyor ve Hamas'ın Gazze'deki siviller üzerindeki kontrolünü, yardım da dahil olmak üzere, zayıflatmanın yolları aranıyor sürekli. Toplantıların yöneticilerinden HaCohen’in İsrail ordusuna ait bir dergide yazdığı makalede şu satırlar toplantıların içeriğini ifşa ediyor. “Savaşın uzun vadeli hedeflerine ulaşmak için İsrail'in, Hamas hükümetini (geçici olarak) devirmekle kalmayıp, Hamas hareketinin ayağını kaydıracak araçlar geliştirmesi gerekiyor. Ayağının kaydırılması, İsrail'in sivil halkla doğrudan çalışmaya başlaması, yardım dağıtımını kendisi yönetmesi ve 'ertesi gün'ü inşa etme sorumluluğunu üstlenmesiyle gerçekleşecek.” İşte bu toplantılar sonucunda Gazze İnsani Yardım Vakfı kurulması kararı alınıyor. Vakıf da bu operasyonları yönetmek için en başta bahsettiğimiz eski CIA görevlisini tüm operasyonların başına getiriyor. Böylece Gazze’ye giden gıda akışının kontrolünü sağlamak gibi çok stratejik bir hamle geçtiğimiz aylarda artık gerçekleşmiş oluyor. Projenin en temel mantığını az önce kendi ağızlarından anlattım. Hamas üzerinden dağıtılan yardımların Hamas’ı toplum nezdinde güçlendirdiğini düşündükleri için bunu bitirmek. Ama bununla birlikte Gazze’ye girecek yardımların miktarını kontrol ederek Gazze halkını şu an olduğu gibi kıtlıkla soykırıma tabi tutabilmek. Günlük kalori miktarı ve kamyon sayısının hesaplandığı bu kıtlığa dayalı soykırım sistemini bir önceki yazımda detaylıca anlatmıştım. Ayrıca bu yardım merkezlerinde birkaç ayda binlerce kişi İsrail ordusunun açtığı ateş yüzünden hayatını kaybetti. Dolayısıyla burada soykırımın sürekliliği de söz konusu. Elbette son olarak İsrail’in uluslararası alanda yardım konusunda elimden geleni yapıyorum algısını oluşturma çabaları da bu Merkez’lerin kurulmasının önemli amaçları. BM ve diğer uluslararası yardım kuruluşları bu Merkez’lere karşı çıksalar da ellerinden gelen bir şey yok malum. Gelelim başka bir hususa. Bu Vakfın İsrailli olmadığı algısı özellikle işlenmeye çalışılıyor. Operasyonu yürüten kişinin ABD’li olması kuruluşun da ABD kuruluşu olduğunu göstermiyor haliyle. Böyle yaparak, kuruluşun ABD’li olduğu algısını güçlendirmeye çalışıyorlar. Hatta Vakfı’n tescili ABD’de olduğu için kuruluş ABD’li bir yardım kuruluşu olarak geçiyor İsrailli kaynaklarda. Burada da temel amaç uluslararası sözleşmelerde işgalci güçlerin insani yardıma tarafsız bir şekilde izin vermesi ilkesini çiğnememek. İsrail bunu ABD üzerinden yapıyor ki bu anlamda tarafsızlık durumu kozunu oynayabilsin. İsrail uluslararası hukuku önemsediğinden değil elbette ama boşluk bırakmayacak kadar da dikkatli soykırım sürecinde. Son olarak bu yardım merkezlerine de bakalım. Buralar tam bir ölüm koridoru, ya da askeri terminolojiyle ölümcül huni (fatal funnel) olarak adlandırılıyorlar. İsrail’in yeni inşa etmeye başladığı bu merkezleri inceleyen İsrailli akademisyen Yaakov Garb; Harvard Dataverse’de yayınlandığı akademik araştırmasında böyle tanımlıyor bu merkezleri. Rapora baktığımızda bu yardım merkezlerinin neden inşa edildiğini çok daha net anlayabiliyorsunuz. Garb raporunda, Gazze'de hızla inşa edilip faaliyete sözde yardım dağıtım tesislerinin haritalarını, konum verilerini ve diğer detaylarını ayrıntılarıyla sunuyor. İsrail merkezli ve Amerikan desteğiyle kurulan Gazze İnsani Yardım Vakfı’na (GHF) ait beş yardım dağıtım merkezini detaylarıyla inceliyor. Bunu da uydu görüntüleriyle mekânsal analizler yaparak, merkezlerin mimarisinden yer seçimlerine kadar her unsuru inceleyerek yapıyor. Bu merkezlerin yardım değil denetim amacıyla tasarlandığını raporun sonunda ortaya somut bir şekilde koyuyor. Bu merkezlerin beşinin de aynı mimari plana göre inşa edildiğini ve her birinin İsrail askerî üslerinin hemen yanında yer aldığını gösteriyor. Rapora göre bu tarz tasarımlar, kalabalıkları baskı altına almak ve gerektiğinde kontrol altında şiddetle müdahale etmek amacıyla geliştirilmiş. Zaten geçtiğimiz hafta bahsettiğim üzere bu yardım merkezleri gerçekten de ölüm koridorları olarak işlev gördüler. Yardım için merkezlere giden Gazzelileri İsrailli askerler mermilerle karşılıyor. En az 2 bin kişi hayatını kaybetti şimdiye kadar bu merkezlerde. Onbinlerce insan da yaralandı. Tanıklılar, videolar ve diğer tüm deliler ortada. Bu da bir Siyonist oyun işte. Gazzelileri daha sistematik, daha kesin ve dünyanın tepkisini çekmeden katletmek için kullanılan bir kılıf. İsrail, savaş suçları, insanlığa karşı suçlar, soykırım suçları gibi insanlık tarihinde ne kadar suç varsa hepsini işliyor ve her seferinde yeni bir metodla karşımıza çıkıyor. İnsani yardım merkezleri kurarak soykırımı devam ettirmek başka kimin aklına gelir ki?", "date": null}
{"url": "https://www.haberturk.com/ekonomi/doviz", "title": "Canlı Döviz Kurları ve Güncel Pariteler", "content": "Döviz, yabancı ülkelerin paralarına verilen isimdir. Herhangi bir ülkenin parasının, başka bir ülkenin (veya ülkelerin) parasına dönüştürülmesi ile ilgili işlemlere ise döviz işlemi veya kambiyo işlemi denir. Döviz kuru ise diğer ülke para birimlerinin TL karşılığını ifade etmektedir. Canlı döviz kuru, ekonomi denildiğinde hiç şüphesiz en çok merak edilen kavramlar arasında öne çıkmaktadır. Döviz fiyatları, yurt içi veya yurt dışı gelişmelere bağlı olarak değişiklik gösterebilir. Bilindiği gibi, döviz fiyatları düşer ya da yükselir. Bu tip dalgalanmaların yaşandığı durumlarda anlık döviz kuru takibi de önemlidir. Anlık kur ile piyasalarda Dolar, Euro gibi döviz cinslerinin alım - satım rakamlarını kontrol edebilirsiniz. Dövizde son durum ile beraber döviz haberleri ve güncel gelişmeler için Habertürk Ekonomi sayfalarını takip etmeyi unutmayın. Günlük döviz kurları; dolar, euro, sterlin pariteleri ve alış satış fiyatlarını sayfamızdan anlık ve canlı rakamlarla öğrenin. Habertürk Canlı Döviz Kurları sayfasında yer alan döviz çeviriciyi kullanarak döviz hesaplama işlemi yapabilir, döviz piyasasına dair en güncel ve son dakika haberleri görüntüleyebilirsiniz.", "date": null}
{"url": "https://www.haberturk.com/turkiye-elektrikli-arac-satislarinda-avrupa-da-dorduncu-3816834-ekonomi", "title": "Türkiye elektrikli araç satışlarında Avrupa'da dördüncü", "content": "Elektrikli araçlar hem dünya genelinde hem de Türkiye'de satış adetleri ve pazar payları bakımından ciddi bir ivme yakaladı. 2025'in ocak-temmuz döneminde elektrikli araç satışları dünya genelinde 2024'e göre yüzde 27 artışla 10,7 milyon olarak gerçekleşti. Söz konusu dönemde, Türkiye'de elektrikli otomobil satış sayısı da 102 bin 160'a yükselirken ve toplam pazar içindeki payını yüzde 17,9'a çıkarmış durumda. Dünya genelinde elektrikli otomobillerin payının artmasında Çin'in öncülük ettiği görülüyor. Dünyada bu dönemde satılan toplam elektrikli aracın 6,5 milyonu Çin'de kayıtlara geçti. Böylece, Çin'deki elektrikli araç satışları da ocak-temmuz döneminde yıllık bazda yüzde 29 büyüdü. REKLAM Avrupa'da da elektrikli araç satışları yılın 7 ayında yüzde 30 artışla 2,3 milyona ulaşırken Kuzey Amerika'da yüzde 2 artışla 1 milyon olarak kayıtlara geçti. 'PAZAR 180 BİN ADETLE KAPANIR' Hyundai Motor Türkiye Satış, Pazarlama ve Satış Sonrası Genel Müdürü Murat Berkel, elektrikli araç satışlarının Türkiye'de de beklentilerin üzerinde bir performans gösterdiğini belirterek geçen yıla kıyasla yüzde 147 gibi çok ciddi bir artış gördüklerini söyledi. Berkel, yılın ilk yarısında, ÖTV matrahlarındaki olası değişiklik beklentisiyle tüketiciler elektrikli araçlara yoğun bir talep gösterdiğini ifade ederek şöyle devam etti: \"Bu da doğal olarak satışların yüksek seyretmesine neden oldu. Ayrıca, akaryakıt fiyatlarındaki artışlar da kullanıcıları tüketim açısından yüzde 40 daha ekonomik olan elektrikli araçlara yöneltti. Elbette geçtiğimiz ay ÖTV baremlerinde yapılan artışla beraber özellikle elektrikli pazardaki yükseliş trendinde yavaşlama olabilir. Çünkü satılan elektrikli araçların yüzde 83'ü yüzde 10 ÖTV diliminde yer alıyordu. Şimdi bu oran yüzde 25'ten başlıyor ve araç fiyatları doğal olarak 250 bin ve 300 bin lira bandında artış gösterdi. Bu artış tüketicilerde kısa süreli bir olumsuzluk etkisi yaratsa da hala elektrikli araçların ÖTV'si içten yanmalı araçlara göre daha cazip durumda. Bu sebeple elektrikli araç satışlarındaki yavaşlamanın geçici olduğunu ve önümüzdeki süreçte tekrar bir ivmelenme olacağını düşünüyorum. Bunu daha iyi analiz edebilmek için ağustos ve eylüldeki showroom ve satış trafiğini de gözlemlemek gerekiyor.\" REKLAM ÖTV değişikliği öncesi haziranda elektrikli araç satışlarının 25 bin 827 ile tüm zamanların en yüksek aylık satışına ulaştığını anımsatan Berkel, ilk 6 ayda ortalama aylık satış adetinin 16 bin seviyelerini geçtiğine dikkati çekti. Berkel, \"Yılın geri kalan aylarında da elektrikli araç satışlarının aylık ortalama 15 bin adet civarında olabileceğini tahmin ediyoruz. Eğer çok farklı bir durum oluşmazsa elektrikli araç pazarının yılı 180 bin ile kapatacağını öngörüyoruz. Türkiye'nin elektrikli araç satış oranını global ve Avrupa ile kıyasladığımızda yüzde 18 ile aynı paralellikte olduğunu söyleyebiliriz. Türkiye, son iki yıldır elektrikli araç satışlarında gösterdiği performans ile Avrupa'da dördüncü sıraya yerleşti. Türkiye'nin göstermiş olduğu bu başarı, önümüzdeki dönemde bizlere yüksek bir satış potansiyelinin olduğunu gösteriyor.\" diye konuştu. 7 AYDA YÜZDE 7 ARTIŞ Murat Berkel, son iki yıldır Türkiye otomotiv pazarının satışlarda iyi bir performans gösterdiğini ve 2025'te de pazarın 2024'e benzer performans gösterdiğini dile getirdi. REKLAM Yılın 7 ayında 715 bin 695 ile araç satıldığını ve bir önceki seneyle kıyaslandığında yıllık yüzde 7 artış elde edildiğini anlatan Berkel, \"Kısacası, ortalama satışlar aylık 100 bin adet seviyelerinde. Aslında 1 milyon ve üzeri satışlar, 85 milyonluk Türkiye nüfusunu dikkate aldığımızda hala potansiyelinin altında seyrediyor diyebiliriz. Bunu şöyle destekleyebiliriz, Türkiye'de 1000 kişiden 190 kişiye araç düşüyor. Avrupa ortalaması ise 500'ün üzerinde. Bu noktadan bakacak olursak Türkiye'nin önünde ciddi bir satış potansiyeli bulunuyor.\" dedi. Berkel, otomobil satışlarının geçmiş yıllarda büyük bir kısmının kredi kullanımıyla gerçekleştiğine işaret ederek, sözlerini şöyle tamamladı: \"Önümüzdeki süreçte olası bir faiz indirimi ile beraber satışların daha da ivmeleneceğini tahmin ediyoruz. Bugünkü mevcut koşulları dikkate aldığımızda pazarın yıl sonu 1 milyon 200 bin seviyelerine ulaşacağını tahmin ediyoruz. Ayrıca, yeni yapılan ÖTV düzenlemesiyle birlikte içten yanmalı araçların dilimleri yüzde 70 ile yüzde 220 arasında değişiyor. Burada özellikle motor hacmi 1,4 litreye kadar olan araçların ÖTV'si yüzde 80'den 70'e düşerken A ve B segmentinde yer alan benzinli modellerin fiyatlarında 40 ila 75 bin lira kadar bir düşüş oldu. Bu tabloya bakarak şu şekilde bir yorumda bulunabiliriz, yılın kalan döneminde, özellikle A ve B segmentindeki 1,4 litreyi geçmeyen içten yanmalı modellerin satışlarında bir artış görülebilir. REKLAM 'ELEKTRİKLİLERİN PAYI YÜZDE 20'Yİ GEÇER' BYD Türkiye Genel Müdürü İsmail Ergun da 2022 öncesinde elektrikli araçların binek otomobil pazarındaki payı yüzde 1'in altındayken 2023'te yaklaşık yüzde 7'ye, 2024'te yüzde 10'a ve 2025'in 7 ayında ise yüzde 18'e ulaştığını anımsattı. Ergun, bu güçlü yükselişte devlet teşviklerinin, pazara giren yeni modellerin çeşitliliğinin ve şarj altyapısındaki hızlı gelişimin önemli rol oynadığını vurgulayarak \"EPDK verilerine göre, 2023'te yaklaşık 3 bin olan şarj soketi sayısı, bugün yaklaşık 10 kat artarak 31 bini geçerken elektrikli araç şarj istasyonlarının sayısı ise 12 bin adede yaklaştı. Türkiye binek otomobil pazarında model çeşitliliği de hızla artıyor, yalnızca bu yılın ilk altı ayında 12 yeni elektrikli araç lansmanı gerçekleşti. Bu gelişmeler, elektrikli araçlara olan ilginin önümüzdeki dönemde de devam edeceğine işaret ediyor.\" açıklamasında bulundu. Temmuz ayında yürürlüğe giren ÖTV düzenlemesine de değinen Ergun, bunun pazara yansımasını daha sağlıklı değerlendirebilmek için yılın ikinci yarısındaki verileri takip edilmesi gerektiğini kaydetti.", "date": null}
{"url": "https://www.haberturk.com/son-dakika-saadet-sun-hayatini-kaybetti-magazin-haberleri-3813388-magazin", "title": "SON DAKİKA: Saadet Sun, hayatını kaybetti- Magazin haberleri", "content": "Şarkıcı Saadet Sun'dan acı haber geldi. Sun, 81 yaşında hayata veda etti. Şarkıcı - oyuncu arkadaşı Işıl Yücesoy, acı haberi sosyal medya hesabından yaptığı paylaşımla duyurdu. Saadet Sun'un fotoğraflarını yayımlayan Yücesoy, üzüntüsünü; \"Ah be canım dostum, ah be canım arkadaşım... Nasıl yüreğimi yaktın da gittin bilemezsin. Nasıl iyi bir sanatçıyı, nasıl iyi bir insanı kaybettik... Canım Saadet Sun, hiç unutulmayacaksın. Başımız sağ olsun\" sözleriyle ifade etti. SAADET SUN HAKKINDA Sahne adıyla Saadet Sun olarak bilinen Türk oyuncu ve şarkıcı Saadet Eliaçık, 1 Ocak 1944'te İstanbul'da dünyaya geldi. İlk olarak İstanbul Şehir Tiyatroları'nda oynama başlayan Saadet Sun, ilk rolü Mark Twain'in 'Tom Sawyer' adlı eserinde Tom'un annesi oldu. Sun, Musahipzade Celal'in 'Mum Söndü' adlı operetinde oynarken ilk defa sahnede şarkı söyledi. Saadet Sun, şarkıcı olarak ilk kez 1967'de Batı Klüp'te şarkı söylemeye başladı. Sun, Doruk Onatkut Orkestrası eşliğinde 'Anıların En Güzeli / Sonsuz Sevgi' isimli ilk plağını doldurdu. Sun, 1979 Eurovision Şarkı Yarışması Türkiye Finali'nde 'Sevgilim' adlı şarkısıyla dördüncü oldu.", "date": null}
{"url": "https://www.haberturk.com/ezgi-senler-evlilik-teklifini-beklemiyordum-magazin-haberleri-3818651-magazin", "title": "Ezgi Şenler: Evlilik teklifini beklemiyordum", "content": "Habertürk'ten Nazif Şahin Karpuz'un haberine göre; Ezgi Şenler, çocukluk aşkı Ömer Gürgen ile Beykoz'da evlendi. Aile bireyleri ve yakın arkadaşlarının katıldığı düğün töreni öncesi Şenler, basın mensuplarının sorularını yanıtladı. Ezgi Şenler; \"Teklif hiç beklemediğim bir anda evdeyken geldi. Eve girdiğimde ben 'Ömer, evde birisi var' diye bağırdım. Aslında Ömer bana sürpriz hazırlamış. Evlilik teklifi baş başayken gerçekleşti. Şu anda da fazlasıyla heyecanlıyız\" dedi. Evle alakalı hazırlıkların devam ettiklerini söyleyen Ezgi Şenler; \"Evin hazırlıkları hâlâ devam ediyor. Henüz tam bitmedi. İşlerden kaynaklı da hemen balayına gitmeyeceğiz. Hatta yarın Ömer'in çok yakın arkadaşının bir düğünü var, ilk başta o düğüne gideceğiz\" diye konuştu. REKLAM Öte yandan 7 aylık hamile olan İrem Helvacıoğlu da yakın arkadaşı Ezgi Şenler'in düğününe katıldı. Geçtiğimiz günlerde denizden çıkarken üzerine çocuk düşen ve boynundan sakatlanması sonucu boyunlukla gezen Helvacıoğlu; \"Hep takmam gerekiyor ama bazen ben evde kaçamaklar yapıyorum. Bir süre daha böyle takmaya devam edeceğim. El parmaklarımla alakalı bir sorun yaşamıştım bu olaydan sonra. Sinirlerle alakalı bir problem oldu. Çok zorlu bir süreç geçirdim. Daha yeni yeni düzelmeye başladım. Kaza yani böyle bir şey yaşadık. Anlattığımda komik geliyor ama bu tür kazaların yaşanabilme ihtimali yüksek\" ifadelerini kullandı.", "date": null}
{"url": "https://www.haberturk.com/ozel-icerikler/mehmet-acar/3818589-anomaliyi-gormeyen-cikisi-bulamaz", "title": "Anomaliyi görmeyen çıkışı bulamaz", "content": "Sesli Dinle 0:00 / 0:00 Japonya yapımı “Çıkış 8” (The Exit 8), 2023 yılında piyasaya sürülen aynı adlı video oyununun film uyarlaması... Tahmin edilebileceği gibi, oyundaki kullanıcılarla filmin ana karakterinin derdi aynı: Metro istasyonunda, trenden indikten sonra çıkışı bulmak... Yalnız, herhangi bir labirentin çıkışını bulmaktan farklı bir durum yaşanıyor. Çünkü koridorda yürüdüğünüz sürece hiçbir yere ulaşamıyor, hiç bitmeyen bir döngüye mahkûm oluyorsunuz. Amaç hem oyunda hem filmde döngüyü kırarak çıkışı bulmak. Film, oyuna göre kuşkusuz daha kapsamlı ve detaylandırılmış bir hikâyeye sahip. Özellikle ilk 5-6 dakika filmin geri kalanı için çözüm anahtarı gibi... Malum, kullanıcı, satın aldığı video oyununun başına Çıkış 8’i bulmak için oturuyor. Filmin ana karakterinin kendi iradesi dışında çıkışsız döngüye girmesinin yanıtı ise tek plan olarak çekilen ve dakikalarca süren ilk sekansta olup bitenlerde gizli... Film üç farklı karakterin bakış açılarını takip eden üç ayrı bölümden oluşuyor. Kayıp Adam adı verilen ana karakterimiz (Kazunari Ninomiya), her bölümde yer alıyor ve temelde onun çıkışı arama serüvenini takip ediyoruz. Film sabahın yoğun saatlerinde trende başlıyor. Kulaklıkla müzik dinlerken ve akıllı telefonu üzerinden sosyal medya paylaşımları arasında dolaşırken tanıyoruz ana karakteri. Trende tatsız bir olaya tanık oluyor. Olaya verdiği tepki, final başta olmak üzere filmin bütünü için kritik önem taşıyor. Karakterin film boyunca yaşadığı değişimi de yine bu olay üzerinden anlayıp, çözüyoruz. Finalde artık aynı kişi değilse, bunun en önemli nedeni trendeki tavrıyla yüzleşmek zorunda kalması; öz eleştiri yapması ve kendini sorgulaması... Trende tanık olduğu olay sırasında ikilem yaşayıp yaşamadığını hissetmiyoruz. Trenden indikten sonra gelen telefonda öğrendikleri ise onu ikilemde bırakıyor. Acil bir karar alması gerekiyor. Telefon konuşmasının akışına baktığımızda, o anki ruh haliyle nasıl bir karar vereceğini tahmin etmek zor değil aslında; ama psikolojik açıdan içinin rahat olmadığı belli. Astım krizi, içten içe yaşadığı o belirsizliğin yansıması... İşte bu yüzden, kafası karışık ve huzursuz bir ruh haliyle giriyor metro istasyonundaki Çıkış 8 döngüsüne... Dolayısıyla, çıkışsızlık ve döngü, karakterin psikolojisini yansıtan bir metafor aslında. Yaşadığı deneyim, bir video oyununun içine düşmekten ziyade uyurken gördüğümüz “çıkış yok” kâbuslarını andırıyor. #resim#1288566# Oyunda olduğu gibi Çıkış 8’e ulaşmanın yolu, koridorlardaki anomalileri bulmaktan geçiyor. Kayıp Adam, yolunu farklı detayları veya olayları tespit ederek bulmaya çalışıyor; oyundaki kullanıcıların yaptığı gibi koridorlardaki anomalileri araştırıyor. Finale doğru ise döngüye girmeden önce verdiği kararlardaki anomalilere bakarak, hayatındaki çıkışsızlığı aşmaya çabalıyor. Yönetmen Genki Kawamura ile Kentaro Hirase’nin imzasını taşıyan senaryonun parlak yanı, anomalileri metafor haline getirmesi... Aslında, Kayıp Adam da gündelik rutini içinde yaşadığı iki sıra dışı olay veya anomali yüzünden çıkışı bulamıyor. Oyunda sıra dışı bir şey gördüğün zaman ilerlemiyor ve geri dönüyorsun. Doğru kararı verdiysen seviye atlayıp Çıkış 8’e yaklaşıyorsun. Anomaliyi görmeyip yoluna devam ettiysen, tekrar 0’a dönüyorsun. “Geri dönmek” de bir metafor. Finale baktığımızda ana karakterin kendi içinde yaptığı yolculuk, bir geriye dönüş aslında. Tıpkı oyunda olduğu kendi hayatında da dönerek düzeltebiliyor bazı şeyleri. Tanık olduğu bazı anomaliler, mesela kutuların içinde duyduğu bebek ağlaması, laboratuvarda yetişen ve insan organları taşıyan fareler, bilinç dışında yaşadığı korkuların yansımaları... Döngüye girer girmez karşısına çıkan Yürüyen Adam (Yamato Kôchi), bir sahnede söylediği gibi artık insan değil; kâbusun parçası... Giysileri, çantası ve hedefine kilitlenmiş ritmik yürüyüşüyle gündelik hayatın rutini içindeki bir beyaz yakalı imgesine sahip. “Yürüyen Adam” başlığını taşıyan ikinci bölümde onu düzeneğin parçası robot gibi değil, korkan, duygulanan bir insan olarak tanıyoruz. Bir anlamda, Kayıp Adam’ın aynadaki yansıması gibi... Ama olumsuz bir yansıması... Biri, anomalileri daha iyi görürken, diğeri bunu yapamıyor. Üçüncü bölümün, tüm Çıkış 8 deneyimi gibi Kayıp Adam’ın şuur dışını yansıttığını düşünmek mümkün. Kayıp Adam, karşısına çıkan gizemli kayıp çocuğa sahip çıkıyor. Onu korumak, kurtarmak istiyor ama kimin kimi kurtardığı sorusu giderek belirsizleşiyor. Çocuğun anomaliler konusundaki doğru kararları ve sezgilerini de unutmamak gerek. Kotake Create şirketi tarafından satışa sunulan video oyunu, kullanıcının dikkati, becerileri üzerine kurulu olabilir. Film uyarlaması ise özünde suçluluk ve sorumluluk duygusu üzerine inşa ediliyor. Açık bir neden sonuç ilişkisi yok elbette ama filmin alt metni itibarıyla Kayıp Adam, sorumluluktan kaçtığı için mahkûm oluyor sonsuz koridorlara. Çıkmak için de sorumluluk alması gerektiğini fark ediyor. Aksi halde tüm hayatının kısır döngüye dönüşeceğini seziyor. Son derece ekonomik şekilde kurulan hikâyesi ve iyi işleyen alt metinleriyle “Çıkış 8”in kayda değer bir gerilim olduğunu düşünüyorum. Video oyununun yapısı ile karakterin psikolojisi arasında kurulan bağ, baştan sona kadar gayet iyi işliyor. Oyunun grafik yapısından yola çıkan yönetmen Genki Kawamura, koridorlarda yaşanan döngü deneyimi ile karakterin bilinç dışı arasında bağlar kurma konusunda başarılı. Tabi bu arada, aynı müzikal temanın tekrarı unsuruna dayanan, Fransız besteci Maurice Ravel’in “Boléro” adlı klasik eserinin film için çok doğru bir tercih olduğu kesin. Dakikalar boyunca ana karakterin bakış açısını takip ettiğimiz ve Çıkış 8 döngüsüne girdiğimiz açılış sekansı da filmin kişiliğini çok iyi yansıtıyor. Kawamura’nın korku gerilim konusunda aşırıya kaçmaması, şov yapmaktan uzak durması ve daha minimal tercihler yapması da filmin lehine işliyor. “Çıkış 8”in beğenmediğim yanı ise hissedilen sürenin biraz uzun olması... Bunun en önemli nedeni, filmin orta bölümünün dramatik açıdan çok zenginlik içermemesi... Yürüyen Adam başlıklı ikinci bölüm, filme tempo getiriyor hiç kuşkusuz. Başka bir bakış açışına geçiyoruz, yeni bir karakter çıkıyor karşımıza belki ama alt metnin derinleşip zenginleştiğini söylemek zor. Sonuçta, tekrar fikrine dayanan; resimlerin pek değişmediği, beyaz fayanslı koridorlardan kurtulamadığımız bir filmdeyiz. Karakter sayısı çok az. O yüzden özellikle orta bölümdeki görsel ve dramatik yeknesaklık filmin aleyhine çalışıyor. #resim#1288569# “The Shining” (1980) filmini akla getiren sahne, filme anlık hareket getiriyor; korku gerilim dozunu artırıyor ama çok anlamlı bulduğumu söyleyemem. Yönetmen Kawamura ile görüntü yönetmeni Keisuke Imamura’nın bazı çekimlerdeki simetrik çerçeve tercihleri, perspektif duygusu ve koridor çekimleri dışında iki film arasında akrabalık yok. Geçtiğimiz Cannes Film Festivali’nde Gece Yarısı Gösterimleri’nde seyircilerle buluşan, alkışlanan ve olumlu eleştiriler alan “Çıkış 8”, korkudan ziyade psikolojik gerilim türüne daha yakın bir film. Yanılsama ve gerçeklik arasında gidip gelen, gizemli, bulmaca tarzı filmlerden hoşlananlara önerebilirim. 6.5/10", "date": null}
{"url": "https://www.haberturk.com/cumhurbaskani-erdogan-dan-30-agustos-zafer-bayrami-mesaji-3818644", "title": "Cumhurbaşkanı Erdoğan'dan 30 Ağustos Zafer Bayramı mesajı", "content": "Cumhurbaşkanı Recep Tayyip Erdoğan, 30 Ağustos Zafer Bayramı kapsamında ilk olarak Anıtkabir'de gerçekleştirilen törene katıldı. Cumhurbaşkanı Erdoğan başkanlığındaki kortejde, TBMM Başkanı Numan Kurtulmuş, Cumhurbaşkanı Yardımcısı Cevdet Yılmaz, Cumhurbaşkanlığı Kabinesi üyeleri, CHP Genel Başkanı Özgür Özel, MHP Genel Başkanı Devlet Bahçeli, İYİ Parti Genel Başkanı Müsavat Dervişoğlu, yüksek yargı organlarının başkanları, komutanlar, siyasi partilerin temsilcileri, bürokratlar ve diğer devlet erkanı yer aldı. ANITKABİR ÖZEL DEFTERİNİ İMZALADI Anıtkabir'deki tören, Cumhurbaşkanı Erdoğan, Atatürk'ün Mozolesine çelenk bırakmasıyla başladı ve saygı duruşunda bulunuldu. İstiklal Marşı'nın okunmasının ardından Misak-ı Milli Kulesi'ne geçen Cumhurbaşkanı Erdoğan, Anıtkabir Özel Defteri'ni imzaladı. ANITKABİR'DEN 103. YIL MESAJI Cumhurbaşkanı Erdoğan, deftere şu cümleleri yazdı: \"Aziz Atatürk bugün milletçe büyük zaferin 103 yılını bir kez daha gururla kutluyoruz. Anadolu'yu, ezeli ve ebedi vatanımız olarak tescillediğimiz büyük zaferin kazanılmasına vesile olan zat-ı alinizle birlikte silah arkadaşlarınızı, kahraman şehit ve gazilerimizi rahmetle yad ediyoruz. Müstevli emeller taşıyanlar, bundan bir asır önce olduğu gibi bugün de boş durmamakta sinsi hesaplar peşinde koşmaktadır. Coğrafyamızı istikrarsızlığa sürükleme planları karşısında devletimiz kendi güvenliği ve vatandaşlarının huzuru için her türlü tedbiri almaktadır. Emanetiniz olan Türkiye Cumhuriyeti, emin ve ehil kadroların riyasetinde tam bir emniyet içindedir. Ruhun şad olsun.\" BEŞTEPE'DE TEBRİKLERİ KABUL ETTİ Törenlerin ikinci adresi ise Beştepe'de, Cumhurbaşkanlığı Külliyesi oldu. Cumhurbaşkanı Erdoğan burada devlet erkanının yanı sıra Türkiye'de bulunan yabancı büyükelçiler ve misyon şeflerinin tebrik mesajlarını kabul ederek, \"Bayramınız kutlu olsun\" dedi. ERDOĞAN'DAN 30 AĞUSTOS MESAJI İletişim Başkanlığı, Cumhurbaşkanı Recep Tayyip Erdoğan’ın, 30 Ağustos Zafer Bayramı mesajını da paylaştı: “Sevgili vatandaşlar, aziz milletim, Tarihimizin dönüm noktalarından, altın sayfalarından biri olan 30 Ağustos Zafer Bayramı’nın gurur ve coşkusunu, milletçe bir kez daha yaşamanın mutluluğu içindeyiz. Bu aziz gün, Türk milletinin hürriyet ve istiklâl uğruna ortaya koyduğu eşsiz iradenin, sarsılmaz inancın ve kahramanlığın en güçlü nişanelerinden biridir. Kahraman ordumuzun vatan sevgisi ve milletimizin yekvücut iradesiyle kazanılan Büyük Zafer, esaret zincirlerini kırarak bağımsızlığımıza giden yolu açmış; Cumhuriyetimizin temelleri bu eşsiz zaferin ardından atılmıştır. 30 Ağustos, yalnızca bir askerî zafer değil; aynı zamanda milletimizin yeniden dirilişinin, varoluş mücadelesinin ve ebedî istiklâlinin tescilidir. REKLAM Bu zafer öyle büyük bir zaferdir ki; yalnızca Türk milletine değil, esaret altındaki tüm mazlum milletlere umut olmuş, bağımsızlık idealinin simgesi haline gelmiştir. Bu büyük zaferle Türk milleti, tüm dünyaya bir kez daha ilan etmiştir ki; bu millet asla boyunduruk altına alınamaz, esareti kabul etmez, bağımsızlığından ödün vermez. Büyük Zafer’in taşıdığı anlam, yalnızca tarihimizin şanlı bir hatırası değil, aynı zamanda bizlere ışık tutan bir rehberdir. Bugün bizlere düşen görev; 30 Ağustos’ta yakılan bağımsızlık meşalesini, birlik ve beraberlik içinde daha güçlü bir geleceğe taşımaktır. Türkiye Yüzyılı’nda, ecdadımızın kanlarıyla, fedakârlıklarıyla bizlere emanet ettiği bu vatanı; daha güçlü, daha müreffeh bir ülke hâline getirmek, en büyük vazifemizdir. Bu anlamlı gün vesilesiyle başta Gazi Mustafa Kemal ve silah arkadaşları olmak üzere, vatan uğruna canlarını feda eden aziz şehitlerimizi rahmetle, kahraman gazilerimizi şükranla yâd ediyor; aziz milletimizin 30 Ağustos Zafer Bayramı’nı en kalbî duygularımla kutluyorum.”", "date": null}
{"url": "https://www.haberturk.com/ekonomi/altin/1870-ata-altin", "title": "Canlı Ata Altın Alış ve Satış Fiyatları Bugün Ne Kadar?", "content": "Section Name A SGATA ATA ALTIN 30.668,48 %0,87 ALIŞ 29.914,41 ₺ SATIŞ 30.668,48 ₺ FARK 265,35 ₺ ÖNCEKİ KAPANIŞ 30.403,13 ₺ EN YÜKSEK 30.680,48 ₺ EN DÜŞÜK 30.412,34 ₺ Ata altın fiyatları, yatırımcılar ve hediye amaçlı bu değerli metali almak isteyenler tarafından araştırılmaktadır. Ata altın fiyatları ne kadar, bugün kaç TL sorusu ile anlık ve canlı ata lira fiyatı hakkında güncel rakamlara ulaşabilirsiniz. Bilindiği gibi, ata altın, halk arasında ata lira olarak da anılır ve kulpsuz bir yapıdadır. Toplumumuzda, geleneksel yatırım araçları arasında kabul görür. Önceki kapanışta 30.403,13 TL olan ata altın fiyatı, saat 12:49 itibarı ile 30.668,48 TL'den işlem görüyor. En düşük 30.412,34 TL seviyesini gören ata altın, en yüksek olarak 30.680,48 TL'yi test etti. Serbest piyasa ve Kapalıçarşı’dan günlük, haftalık, aylık ve yıllık rakamlarla ata altın fiyatı hesaplama için doğru yerdesiniz. Uzman yorumları ile beraber ata altın (lira) alış - satış fiyatı için Habertürk’ün ata altın fiyatı sayfasını ziyaret etmeyi unutmayın.", "date": null}
{"url": "https://www.haberturk.com/ekonomi/altin/1864-yarim-altin", "title": "Canlı Yarım Altın Alış ve Satış Fiyatları Bugün Ne Kadar?", "content": "Section Name Y XGYARIM YARIM ALTIN 14.915,74 %1,16 ALIŞ 14.543,91 ₺ SATIŞ 14.915,74 ₺ FARK 170,50 ₺ ÖNCEKİ KAPANIŞ 14.745,24 ₺ EN YÜKSEK 14.942,55 ₺ EN DÜŞÜK 14.706,20 ₺ Yarım altın fiyatları, yatırımcılar ve hediye amaçlı bu değerli metali satın almak isteyenler tarafından araştırılmaktadır. Yarım altın ne kadar, bugün kaç TL sorusu ile anlık ve canlı yarım altın fiyatı hakkında güncel rakamları görüntüleyebilirsiniz. Bilindiği üzere, yarım altın, çeyrek altının iki katı olmakla beraber, cumhuriyet altının da yarısıdır. Yarım altının arka yüzünde yıldızların içerisinde bir Atatürk portresi yer alır. Önceki kapanışta 14.745,24 TL olan yarım altın fiyatı, saat 15:15 itibarı ile 14.915,74 TL'den işlem görüyor. En düşük 14.706,20 TL seviyesini gören yarım altın, en yüksek olarak 14.942,55 TL'yi test etti. Serbest piyasa ve Kapalıçarşı’dan günlük, haftalık, aylık ve yıllık rakamlarla yarım altın fiyatı hesaplama için doğru yerdesiniz. Uzman yorumları ile beraber yarım altın alış - satış fiyatı için Habertürk’ün yarım altın fiyatı sayfasını ziyaret etmeyi unutmayın.", "date": null}
{"url": "https://www.haberturk.com/istanbul-uluslararasi-oda-muzigi-festivali-5-eylul-de-basliyor-3818412", "title": "İstanbul Uluslararası Oda Müziği Festivali 5 Eylül'de başlıyor", "content": "Bu yıl 5. yaşını kutlayan İstanbul Uluslararası Oda Müziği Festivali için geri sayım başladı! 5–18 Eylül 2025 tarihleri arasında “Nota Nota Dostluk” sloganıyla Kadıköy Belediyesi Süreyya Operası’nda gerçekleşecek. İstanbul Büyükşehir Belediyesi Kültür Dairesi Başkanlığı (İBB Kültür) tarafından düzenlenen festival, çoğu ilk kez ülkemize gelen iki Grammy ve Emmy ödüllü The King’s Singers, Saxback Ensemble, Stockholm Syndrome Ensemble gibi efsanevi oda müziği gruplarını ve yıldız isimleri ağırlayacak. İstanbul Uluslararası Oda Müziği Festivali, tahta ve bakır nefesli çalgılardan oluşan Saxback Ensemble’ın konseriyle 5 Eylül’de başlayacak. Saxback Ensemble Trompicavalas Amor adlı programlarıyla tenor Pablo García-López, barok viyolonselci Josetxu Obregón ve klavsenci Ignacio Prego’dan oluşan barok trio’yu ve hem yaratıcı sahne dilleri hem de sıra dışı repertuarlarıyla öne çıkan Stockholm Syndrome Ensemble ile jonglör Jay Gilligan’ı da ağırlayacak olan festival, 5.yılına özel iki önemli buluşmaya da ev sahipliği yapacak. Ülkemizin önemli sanatçılarından, uluslararası başarılarıyla tanınan kemancı Veriko Tchumburidze, çellist Nil Kocamangil ve viyolacı Orhan Çelebi; festivalin özel konserinde dünyanın önde gelen kemancılarından Andrey Baranov, oda müziğinin aranan isimlerinden viyolacı Nora Romanoff-Schwarzberg ve efsanevi çellist Gary Hoffman ile aynı sahnede buluşacak. Dünyaca ünlü iki kontrbas sanatçısı Rick Stotijn ve Burak Marlalı ile usta piyanist Zsuzsa Balint ise, festival kapsamında bir araya gelerek müzikseverlere alışılagelmişin dışında bir program sunacak. Rick Stotijn REKLAM Festival, beşinci yıla özel hazırlanan bu seçkin programın kapanış konserinde ise iki Grammy ve Emmy ödülü sahibi, acapella müziğin dünyadaki en ünlü temsilcilerinden The King’s Singers’ı Türkiye’de ilk kez ağırlayacak. The King’s Singers USTA MÜZİSYENLERLE SÖYLEŞİLER Dünyaca ünlü klasik müzik sanatçılarının sevdikleri müzikleri öğrenmek ve onlarla bu müzikler üzerine sohbet etmek amacıyla düzenlenen OFF-THE-RECORD söyleşilerine 5 Eylül’de Saxback Ensemble; 11 Eylül’de Andrey Baranov, Veriko Tchumburidze, Nora Schwarzberg, Orhan Çelebi ve Gary Hoffman; 16 Eylül’de ise Burak Marlalı ve Rick Stotijn konuk olacak. OFF-THE-RECORD söyleşileri, sanatçıların klasik müzik dışındaki çalma listeleri üzerinden farklı müzik tarzlarına bakışlarını ve bunun sanatsal kişiliklerine yansımasını keşfetmeyi hedefliyor. Stockholm Syndrome Ensemble “İlham Veren Buluşmalar” adlı söyleşi serisi ise, konservatuvar öğrencilerine ve hocalarına, klasik müzik yolculuklarına dair merak ettikleri teknik soruları, eğitim ve kariyer üzerine düşüncelerini, festivalin masterclass programlarında eğitmenlik yapan usta sanatçılarla birebir paylaşma fırsatı sunuyor. “İlham Veren Buluşmalar”da dünyaca ünlü usta keman sanatçısı ve eğitmen Dora Schwarzberg 6 Eylül’de; efsanevi çellist GaryHoffman 9 Eylül’de; Berlin Sanat Üniversitesi eğitmeni, Leipzig Gewandhaus Orkestrası solo kontrbasçısı Burak Marlalı ve Robert Schumann Hochschule Düsseldorf eğitmeni tanınmış kontrbas sanatçısı Rick Stotijn ise 17 Eylül’de İstanbullularla buluşacak. REKLAM MASTERCLASS PROGRAMLARI İlk yıldan bu yana daima gençleri merkezine alan İstanbul Uluslararası Oda Müziği Festivali kapsamında düzenlenen masterclass’larda, dünyaca ünlü müzisyenler ücretsiz olarak konservatuvar öğrencileriyle bir araya gelmeyi bu yıl da sürdürecek. Prof. Dora Schwarzberg keman masterclass’ı; Prof. Burak Marlalı ve Prof. Rick Stotijn kontrbas masterclass’ı, Queen Elisabeth Music Chapel (Belçika) ve Curtis Institute of Music (ABD) gibi seçkin kurumlarda eğitmenlik yapan Prof. Gary Hoffman ise viyolonsel masterclass’ını gerçekleştirecek. Masterclass programları, yarının yıldızlarını Süreyya Operası’nın müthiş atmosferindesanatseverlerle buluşma imkânı sunan kapanış konserleriyle sona erecek. Her yıl onlarca farklı ülkeden yüzlerce kişinin başvurduğu masterclass programları, dünyada nadir, Türkiye’de ise bir ilk olarak hem başvurunun hem de katılımın ücretsiz olmasıyla dikkat çekiyor. İBB Kültür tarafından düzenlenen 5. İstanbul Uluslararası Oda Müziği Festivali’nin biletleri Biletix'ten ücretsiz konser, söyleşi ve atölyelerin biletleri ise İstanbul Senin uygulaması üzerinden temin edilebilir... FESTİVAL KONSERLERİ 5 Eylül Cuma 20.00 Açılış Konseri: Saxback Ensemble 7 Eylül Pazar 20.00 Trompicavalas Amor 11 Eylül Perşembe 20.00 Festival Buluşması: Baranov & Tchumburidze & Schwarzberg & Çelebi & Kocamangil & Hoffman 14 Eylül Pazar 20.00 Stockholm Syndrome Ensemble & Jay Gilligan (jonglör) 16 Eylül Salı 20.00 Stotijn & Marlalı & Balint 18 Eylül Perşembe 20.00 Kapanış Konseri: The King’s Singers OFF THE RECORD SÖYLEŞİLERİ (Moderatör: Feyzi Erçin) REKLAM 5 Eylül Cuma 18.00 Saxback Ensemble 11 Eylül Perşembe 18.30 Andrey Baranov, Veriko Tchumburidze, Nora Schwarzberg, Orhan Çelebi, Gary Hoffman 16 Eylül Salı 18.30 Burak Marlalı ve Rick Stotijn İLHAM VEREN BULUŞMALAR SÖYLEŞİ SERİSİ 6 Eylül Cumartesi 18.00 Prof. Dora Schwarzberg", "date": null}
{"url": "https://www.haberturk.com/e-okul-veli-bilgilendirme-sistemi", "title": "E Okul Veli Bilgilendirme Sistemi", "content": "e-Okul Veli Bilgilendirme Sistemi (VBS) ilk olarak 2007 yılında hizmete sunuldu. Öğrenci ve velilerin ders programı, sınav bilgileri - sonuçları ve devamsızlık gibi pek çok bilgiye ulaşabildiği e-Okul VBS’ye öğrenci bilgileriyle giriş yapılıyor. Günümüzde e-Okul’da nakil işlemleri ve sınav başvuruları gibi diğer önemli işlemler de yapılıyor. e-Okul giriş paneli ve diğer hizmetlere sayfamızdan ulaşabilirsiniz...", "date": null}
{"url": "https://www.haberturk.com/microsoft-un-israil-le-isbirligine-karsi-protestonun-ardindan-isten-cikardigi-calisan-sayisi-4-e-cikti-3818417-teknoloji", "title": "Microsoft'un İsrail'le işbirliğine karşı protestonun ardından işten çıkardığı çalışan sayısı 4'e çıktı", "content": "CBS News'in haberine göre, İsrail ordusuna sağladığı hizmetler ve teknolojik altyapı nedeniyle sık sık eleştirilen Microsoft'un tartışmalı adımları sürüyor. Şirketin İsrail ordusuyla bağlantılarını protesto etmek için 26 Ağustos'ta genel merkezde düzenlenen gösteriye katılan çalışanlardan 2'sinin 27 Ağustos'ta işten çıkarılmasının ardından bir Microsoft sözcüsü, çalışanların bu eyleminin \"şirketin değerleriyle doğrudan çeliştiğini\" ve meseleye ilişkin soruşturmanın sürdüğünü belirtti. İsmi açıklanmayan sözcü, \"Şirket politikalarını ve davranış kurallarımızı ciddi şekilde ihlal etmeleri ve son günlerde çalışanlarımızın güvenliğini büyük ölçüde tehlikeye atan gösterilere katılmaları nedeniyle 2 çalışanın daha işine son verildi\" ifadesini kullandı. Böylece, şirketten İsrail ile işbirliğini durdurması istenen protesto nedeniyle son 2 günde işten çıkarılan çalışan sayısı 4'e yükseldi. Microsoft, İsrail ile işbirliğini protesto eden iki çalışanını işten çıkardı Haberi Görüntüle MICROSOFT'UN \"FİLİSTİNLİLERE YÖNELİK SOYKURUMDAKİ ROLÜ\" PROTESTO EDİLMİŞTİ Microsoft'un mevcut ve eski çalışanları, aktivistler ve bölge halkından oluşan bir grup, İsrail ordusuna sağlandığı iddia edilen hizmetlere ve teknolojik altyapıya tepki göstermek için 26 Ağustos'ta şirketin Washington eyaletindeki genel merkezinde toplanmıştı.", "date": null}
{"url": "https://www.haberturk.com/borsa-istanbul-devre-kesici-sisteminde-degisiklik-yapti-3818633-ekonomi", "title": "Borsa İstanbul devre kesici sisteminde değişiklik yaptı", "content": "BIST 100 Endeksi'nin gün içerisinde önceki günün kapanışına göre birinci aşamada yüzde 5 ve ikinci aşamada yüzde 7 veya daha fazla düşmesi durumunda devreye giren Endekse Bağlı Devre Kesici Sistemi (EBDKS) uygulaması tek aşamalı olarak uygulanmaya başlayacak ve endeks değerinin yüzde 6 veya daha fazla gerilemesi halinde devreye girecek. Borsa İstanbul AŞ, pay bazında devre kesicilerde, endekse bağlı devre kesici sisteminde ve açığa satış işlemlerinde uygulanan yukarı adım kuralında yapılacak değişiklikler hakkında açıklama yaptı. Söz konusu değişiklikler 1 Eylül 2025 tarihinden itibaren geçerli olacak. Borsa İstanbul AŞ Genel Müdürü Korkmaz Ergun imzasıyla yapılan açıklamaya göre, Pay Bazında Devre Kesici Sistemi, EBDKS ve açığa satış işlemlerinde uygulanan yukarı adım kuralında değişiklikler yapılması kararlaştırıldı. Buna göre, açığa satış yapılabilen işlem sıralarında seans sonuna kadar yukarı adım kuralı getirilmesi uygulamasında esas alınan BIST 100 Endeksi düşüş değeri yüzde 3'ten yüzde 2'ye çekilecek. Mevcut durumda BIST 100 Endeksi'nin gün içerisinde önceki günün kapanışına göre birinci aşamada yüzde 5 ve ikinci aşamada yüzde 7 veya daha fazla düşmesi durumunda devreye giren EBDKS uygulaması tek aşamalı olarak uygulanmaya başlayacak ve endeks değerinin yüzde 6 veya daha fazla düşmesi halinde devreye girecek. EBDKS kapsamında emir girişlerine ve işlemlere ara verilen süre 10 dakika kısaltılacak. Buna göre Pay Piyasasında işlem gören \".E\", \".F1\", \".F2\", \".S1\", \".G\" özellik kodlu işlem sıralarında uygulanan 20 dakikalık durdurma süresi 10 dakikaya, \".V\", \".C\", \".F\", \".R\", \".BE\", \".AOF\" özellik kodlu işlem sıraları ile Vadeli İşlem ve Opsiyon Piyasası'nda işlem gören pay ve pay endekslerine dayalı sözleşmelerde uygulanan 30 dakikalık durdurma süresi ise 20 dakikaya düşürülecek. Pay piyasasında Endekse Bağlı Devre Kesici’nin (EBDK) sürekli işlem seansının sona ermesinden önceki 60 dakika içerisinde (mevcut durumda 17.00'den itibaren) devreye girmesi halinde işlemlerin durdurularak kapanış seansı ile yeniden başlatılması uygulamasına esas teşkil eden 60 dakikalık süre 30 dakika olarak (17.30'dan itibaren) uygulanacak.", "date": null}
{"url": "https://www.haberturk.com/ruya-tabirleri", "title": "Rüya Tabiri Yorumları ve Rüyaların Anlamları", "content": "Rüya ya da düş denilen kavram, uykunun genel özelliklerinden birisini ifade eder. Rüyalar, uykunun REM evresinde gerçekleşir. Fizyolojik açıdan uyku sırasındaki nöral süreçlere bir yanıt olarak değerlendirilen rüyalar, psikolojik açıdan ise bilinçaltının yansımaları olarak görülür. Geçmişten bu yana, birçok kültür ve uygarlıkta rüyaların anlamları merak edilmiş, rüyaların bir mesaj taşıdığına inanılmıştır. Rüya tabirleri sözlüğüne bakıldığında, rüyaların her toplumda farklı bir şekilde yorumlandığı görülür. Rüya anlamlarının somut bir gerçekliğe dayandırılamaması ve toplumun genel kabulüne göre varsayımlara dayanması bunun en önemli nedenleridir. Kısaca ifade etmek gerekirse, her toplumda ve dinde rüyaların anlamları farklı değerlendirilir. Toplumumuzda da rüya tabirleri, rüyaların anlamları ve rüya yorumları merak edilen bir konu olarak öne çıkar. Özellikle İslami, dini rüya yorumları ile ilgili araştırmalar sık sık yapılır. Uzman rüya tabircileri tarafından yapılan yorumlar eşliğinde, görülen bir rüyanın anlamı için rüya tabirleri sözlüğünden yararlanılır. Habertürk'ün A'dan Z'ye rüya tabirleri sözlüğü ile anlamını merak ettiğiniz rüya tabiri yorumlarına ulaşabilirsiniz.", "date": null}
{"url": "https://www.haberturk.com/htgastro/seyahat/mugla-da-gormeniz-gereken-yerler-3815226", "title": "Muğla'da görmeniz gereken yerler", "content": "Dalyan, Ortaca, Muğla Dalyan'ın ne kadar büyüleyici olduğunu duymuşsunuzdur. Köyceğiz Gölü’nü denize bağlayan kanalın kıyısındadır Dalyan. Dalyan'da görülecek ve yapılacak çok şey bulursunuz. Kasaba gerçekten çok sevimli. Dalaman Havalimanı'a indikten 28 dakika sonra varacağınız Dalyan'da aradığınız ve ihtiyacınız olan her şeyi dükkanlarda bulabilirsiniz, harika bir manzara eşliğinde yemek yiyebilirsiniz. Dalyan, bir Güney kasabası ama sunduğu tatil tarzı açısından diğerlerinden farklı. Bir kere doğası bambaşka. Dalyan Nehri'nin dingin suyu, yemyeşil dağlar, sağda kayalara oyulmuş mezarlar, tekneler ve bu sessizliği huzuru bozmak istemeyen sakin insanlar var etrafta. Dalyan muhteşem bir manzara eşliğinde sessiz sakin dinlenme derdi olanlar için muhtemelen en iyi seçenek.", "date": null}
{"url": "https://www.haberturk.com/giresun-haberleri/38967226-giresunlu-cift-dugun-hayallerini-17-yil-sonra-gerceklestirdi", "title": "Giresunlu çift düğün hayallerini 17 yıl sonra gerçekleştirdi", "content": "Giresun'un Görele ilçesinde yaşayan Tiryakioğlu çifti, 17 yıl sonra gelinlik ve damatlık giyip düğün yaptı. Çeşitli nedenlerle 2008'de düğün yapamadan evlenen Özge ve Mithat Tiryakioğlu, düğün hayallerini yıllar sonra gerçekleştirdi. İki çocuk sahibi çift, ilçedeki bir salonda düzenlenen düğünde aileleri ve yakınlarıyla eğlendi. Mithat Tiryakioğlu (43), gazetecilere, düğünün kendileri için hep bir özlem olduğunu söyledi. Evlilikleri süresince düğün yapmayı istediklerini belirten Tiryakioğlu, \"17 yıl boyunca 'İnşallah bir gün.' diyerek bugünü bekledik. İçimizde büyük duygu olarak kalmıştı. Bu özlemi gerçeğe dönüştürmenin hayalini yaşadık ve 'Artık bugün.' diyerek bunu gerçeğe dönüştürdük. Güzel duyguymuş, çok mutlu olduk.\" dedi. Özge Tiryakioğlu (36) ise gelinlik giyme hayalini yıllar sonra gerçekleştirdiği için mutlu olduğunu dile getirdi. Tiryakioğlu, destek olan ve düğünlerinde kendilerini yalnız bırakmayan herkese teşekkür etti.", "date": null}
{"url": "https://www.haberturk.com/bakan-fidan-abd-li-mevkidasi-ile-gorustu-3818295", "title": "Bakan Fidan ABD'li mevkidaşı ile görüştü", "content": "Dışişleri Bakanı Hakan Fidan, ABD Dışişleri Bakanı Marco Rubio ile bugün bir telefon görüşmesi gerçekleştirdi. Bakanlık kaynaklarından alınan bilgiye göre görüşmede, Rusya ile Ukrayna arasında barışın tesisi amacıyla yapılan çalışmalar değerlendirildi. Bakan Fidan, Türkiye'nin bu süreçte üzerine düşen sorumluluğu yerine getirmeye hazır olduğunu dile getirdi. Ayrıca görüşmede, Gazze'deki son durum ve ateşkes sağlanması yönündeki çabalar da ele alındı. Bakan Fidan, insani durumun bir an önce iyileştirilmesi gerektiğini kaydetti. Suriye’deki gelişmeler ve ikili konular da görüşmenin gündeminde yer aldı.", "date": null}
{"url": "https://www.haberturk.com/tatil-sonrasi-sendrom-tukenmisligi-artiriyor-haberler-3817833", "title": "\"Tatil sonrası sendrom tükenmişliği artırıyor\" - Haberler", "content": "Uzman Klinik Psikolog Serra Kamış, tatil sonrası yaşanan ruhsal zorluklara dikkat çekerek, bu dönemin doğru yönetilmediğinde verimliliği düşürebileceğini, tükenmişliği tetikleyebileceğini ve yaşam doyumunu azaltabileceğini vurguladı. Kamış, “Tatil süresince beynin ödül sistemi aktifleşiyor. Yeni yerler görmek, dinlenmek ve sosyal etkileşimler dopamin ve serotonin seviyelerini artırıyor. Ancak tatil bitip sorumluluklar devreye girdiğinde bu dopaminerjik aktivite azalıyor, kortizol yani stres hormonu yükseliyor. Bu hızlı geçiş, özellikle stresle başa çıkma becerileri zayıf olan bireylerde daha yoğun yaşanabiliyor” diye konuştu. BU BEŞ BELİRTİ VARSA DİKKAT! Araştırmaların bazı bireylerin tatil sonrası sendromundan daha fazla etkilendiğini ortaya koyduğunu aktaran Kamış, “Tükenmişlik düzeyi yüksek, iş-yaşam dengesi bozulmuş, mükemmeliyetçi kişilik özelliklerine sahip kişiler ile tatili gerçekten zihinsel ve fiziksel kopuş olarak yaşayanlar bu süreçte daha fazla zorlanıyor. Sendromun belirtileri ise şunlardır: REKLAM Keyifsizlik ve huzursuzluk İşe gitme isteksizliği Yorgunluk hissi Uyku düzeninde bozulma Konsantrasyon güçlüğü ve dikkat dağınıklığı\"", "date": null}
{"url": "https://www.haberturk.com/son-depremler-listesi-30-agustos-2025-az-once-deprem-mi-oldu-nerede-kac-buyuklugunde-afad-ve-kandilli-rasathanesi-son-dakika-depremler-sorgulama-3818626", "title": "Az önce deprem mi oldu, nerede, kaç büyüklüğünde? AFAD ve Kandilli Rasathanesi son dakika depremler sorgulama", "content": "Deprem ülkesi olan Türkiye'de her gün küçük büyük birçok sarsıntı yaşanıyor. Yurt genelinde meydana gelen irili ufaklı tüm depremler Afet ve Acil Durum Yönetimi Başkanlığı (AFAD) ve Kandilli Rasathanesi tarafından kayıt altına alınıyor. Peki, AFAD ve Kandilli Rasathanesi verileri ile az önce deprem mi oldu, nerede ve kaç büyüklüğünde? İşte 30 Ağustos 2025 son depremler listesi sorgulama ekranı.", "date": null}
{"url": "https://www.haberturk.com/samsun-haberleri/38967172-samsunda-sehitler-icin-mevlidi-serif-okutuldu", "title": "Samsun'da şehitler için mevlidi şerif okutuldu", "content": "Kamu Yararını Çalışan Türkiye Polis Emeklileri Sosyal Yardım Derneği Samsun Şubesince 30 Ağustos Zafer Bayramı'nın 103. yıl dönümü kapsamında şehitler ile ahirete irtihal eden yakınları için mevlidi şerif okutuldu, dualar edildi. Anadolu Ajansı ve DHA tarafından geçilen tüm Samsun haberleri, bu bölümde Haberturk.com editörlerinin hiçbir editoryal müdahalesi olmadan otomatik olarak ajans kanallarından geldiği şekliyle yer almaktadır. Samsun Haberleri alanında yer alan haberlerin hepsinin hukuki muhatabı haberi geçen ajanslardır.", "date": null}
{"url": "https://www.haberturk.com/taris-2025-2026-kuru-incir-alim-fiyati-aciklandi-mi-3818647-ekonomi", "title": "Tariş, 2025-2026 kuru incir alım fiyatı açıklandı mı?", "content": "Tariş İncir Birliği Yönetim Kurulu Başkanı Ersin Kacar, 2025-2026 kuru incir sezonu için alım fiyatlarını açıkladı. Yönetim kurulu üyeleri, hasat sezonu için kuru incir alım fiyatlarını belirlemek üzere Tariş İncir Birliği Tesislerinde bir araya geldi. Toplantının ardından açıklama yapan Kacar, sezonun üreticilere hayırlı olmasını dileyerek, \"A1 kalite incirin kilogram fiyatı 300 lira, yemeklik incirin fiyatı ise 550 lira olarak belirlendi\" dedi. Bu yıl incirin kalitesinin geçen yıla göre daha iyi olduğunu ifade eden Kacar, \"Geçen yıl üreticilerimizden 2 bin 700 ton incir almıştık. Bu yıl alım hedefimiz 4 bin ton. Rekoltenin yaklaşık 80 bin ton civarında olmasını bekliyoruz. Aldığımız incirin yüzde 30unu iç piyasaya veriyoruz. Yaklaşık 35 ülkeye ihracat yapıyoruz. Kuru incir ihracatımız yıllık yaklaşık 300 milyon dolar ve bu rakamı artırmayı hedefliyoruz\" diye konuştu.", "date": null}
{"url": "https://hthayat.haberturk.com/astroloji/index/akrep", "title": "AKREP Burcu Günlük Yorumları", "content": "Yükselen Burç Hesaplama Görünüşünüzü ve sizin kendinizi nasıl gördüğünüzü etkileyen burç olan yükselen burcu doğum anınızda ufuk çizgisinden yükselen burçtur. Yükselen burç Ay ve yönetici gezegen ile bağlantılıdır. Yükselen burcunuz kendi burcunuz kadar önemli ve etkilidir. Peki yükselen burcunuzu nasıl öğrenirsiniz? Yükselen burç saat olarak ortalama iki saatte bir değişir. Cinsiyetiniz, doğum tarihiniz, doğum saatiniz ve doğduğunuz yer ile doğrudan ilgilidir. Tüm bu bilgileri biliyorsanız yükselen burcunuzu kolaylıkla öğrenebilirsiniz. Aşağıdaki kutudan burcunuzu seçin ve saate göre yükseleninizi öğrenin...", "date": null}
{"url": "https://www.haberturk.com/a101-e-kirtasiye-urunleri-haftasi-a101-aktuel-28-agustos-katalogu-yayinda-a101-de-bu-hafta-persembe-neler-var-hangi-urunler-indirimde-3818046", "title": "A101'e kırtasiye ürünleri haftası! A101 aktüel 28 Ağustos kataloğu yayında! A101'de bu hafta perşembe neler var, hangi ürünler indirimde?", "content": "\"A101'de bu perşembe neler var?\" sorusu gündeme geldi. A101'de bu hafta kırtasiye ürünleri, beyaz eşya çeşitleri, tekstil ve küçük ev aleti ürünleri, temel gıda ve temizlik malzemeleri dikkat çekiyor. Güncel A101 aktüel kataloğunda temel gıda ihtiyaçları gibi birçok kategoride ürün gündemdeki yerini aldı. Peki, A101'de bu hafta neler var, hangi ürünler indirime girdi? İşte A101 28 Ağustos kataloğu...", "date": null}
{"url": "https://www.haberturk.com/flamenko-efsanesi-vicente-amigo-geliyor-3818419", "title": "Flamenko efsanesi Vicente Amigo geliyor", "content": "Dünya çapında flamenko gitarının en büyük isimlerinden biri olarak kabul edilen flamenkonun sınırlarını zorlayan bir virtüöz Grammy ödüllü Vicente Amigo, 1 Ekim 2025’te Zorlu PSM Turkcell Sahnesi'nde dinleyicileriyle buluşuyor. Stagepass organizasyonuyla gerçekleşecek bu özel konser, tutkulu melodiler ve büyüleyici bir sahne performansıyla müzikseverlere unutulmaz bir gece yaşatacak. Paco de Lucia'nın tahtının varisi; Sting'ten Bob Dylan'a, John McLaughlin'den Alejandro Sanz'a kadar dünyaca ünlü isimlere gitarıyla hayat veren, dünyanın dört bir yanındaki konserleriyle efsaneleşen Grammy ödüllü flamenko starı Vicente Amigo, etkileyici tekniği ve duygusal derinliğiyle tanınıyor. Latin Grammy ödüllü sanatçı, Tierra, Memoria de los Sentidos ve Poeta gibi albümleriyle flamenkonun sınırlarını genişletmeye devam ediyor. REKLAM Özel ödüllerle taçlanmış bir kariyer 2000 yılında profesyonel kariyerine büyük prestij getiren \"Endülüs Madalyası\" ile ödüllendirilen sanatçı aynı yılın Ekim ayında, kendisine Latin Grammy ödüllerinde \"En İyi Flamenko Albümü\" ödülünü kazandıran \"Ciudad de Las Ideas (Fikirler Kenti)\"ni yayınladı. Bu albümle İspanya'nın en önemli ödüllerinden Premio Onda'yı da alan Vicente Amigo, Cordoba şehri tarafından \"şehrin oğlu\" unvanıyla ödüllendirildi.", "date": null}
{"url": "https://www.haberturk.com/ozel-icerikler/oray-egin/3815565-daha-cok-sohbet-muhabbet-belki-biraz-da-kebap", "title": "Daha çok sohbet, muhabbet belki biraz da kebap", "content": "Anasayfa Özel İçerikler Oray Eğin Daha çok sohbet, muhabbet belki biraz da kebap Sesli Dinle 0:00 / 0:00 Endüstriyel bölgeleri amacı dışında kullanmak şehircilikte epeydir moda. Bu işin İstanbul’daki ilk öncülerinden biriyse Maslak Oto Sanayi’deki bir tamirciyi Türkiye tarihinin belki de en önemli gece kulübü 2019’a dönüştüren Ceylan Çaplı’ydı. Uğruna belgeseller çekilmesi, kitaplar yazılması gereken bu gece kulübünde otomobil lastikleri ve varillerin üzerinde dönemin ünleri dans eder, 2019’un hoparlöründen müzik rüzgarın esmesine bağlı olarak ta Levent’e kadar ilerlerdi. “Baba” o yılları iyi bilir. Arkadaşı Kaya Çilingiroğlu gibi arkadaşlarıyla 2019’un en sadık müşterilerinden biriydi ve varilin başında gecenin sabaha dönüşmesini beklerdi. 2019 en az 2019 yılındaki Türkiye kadar uzak şimdi, hatta gençliğimiz, yıldızlar ve memleketten bile daha uzak. Düşünün, aynı “Baba” bugün oğlunun kebapçısında, 2019’un eski arazinin hemen yakınında bulduğu bir arazide bütün operasyonu gizlice yönetiyor. Çalışanlar da ona “Baba” diye hitap ediyor, hatta sadece bir eti sadece ona özel olarak servis ediyorlar. Baba artık partici değil, ama eşi, köpeği ve küçük oğluyla gerçekten tam bir “Baba.” Dananın bölümlerine tam olarak hakim olmadığım tam olarak tarif edemeyeceğim, ama galiba tarakla kaburga arasında kalan ve çoğu şefin attığı o kısmı kendisine ayırıyormuş. Bu sınırlı miktardaki etten özel ricayla biz de deneyebildik. Zaten “Baba”yla muhabbetimiz de öyle başladı. Bu özel kesim hakikaten özel ilgiyi hak ediyormuş bu arada, en azından bir önce gelen yağlı karayı telafi etti. YAĞLI KARA BİRAZ YAĞSIZ Açıkçası yağlı kara da ilk kez duyduğum bir parçaydı ve masadakiler çok yumuşak olacağına dair bana garanti verdi. Ben klasikçiyim; Adana, çöp şiş ve belki küşlemeden pek şaşmam. Maceraya atılınca kayış gibi bir yağlı kara geldi. Baba müdahale edince de kendi özel kesim etiyle gönlümüzü aldı. Mario Puzo’nun “Baba”sı değil, Doğuş Şahin’in babası. Doğuş Şef o akşam izinliydi ama bir anda nefes nefese karşımızda belirdi. Belli ki “Baba” ekrandan beni tanıyınca o akşam kebap pişirmekten çok daha heyecanlı bir işler peşinde olduğu belli oğlunu apar topar çağırmış. Kim “Baba”ya karşı çıkabilir? “Aslında bugün gelmeyecektim,” dedi eli ayağı tutuşmuş haliyle küçük kardeş Fredo’yu andıran Doğuş Şahin. “Ama aklım kaldı, bir gün bile ayrı kalamıyorum.” Güzel toparladı. Babasını şaşırtma pahasına gastronomi okumaya karar veren Doğuş Şahin bir beş dakika Noma’da staj yapmış, ardından Eleven Madison Park’ta çalışmış. Dünyanın en iddialı lokantalarından neler kaptığını bilmiyorum, çünkü babasının ona açtığı Sanayi Bahçe’de bunun izleri yok. Daha önce tencere yemeği yapan bir esnaf lokantası olarak başlamış Sanayi Bahçe. Sabah erkenden, çok erkenden, 2019’un kapanış saatlerinde işe gelip yemek pişiriyor ve öğleden sonra pestili çıkıyormuş. Bu sürdürülemez modelden vazgeçip ne yapacağını düşünürken “İnsanlar iyi günde de kötü günde de rakı içiyor,” diye düşünerek Sanayi Bahçe’yi kebapçıya dönüştürmek aklına gelmiş. İstanbul’un en iyi kebapçısı mı? Hayır. Ama şef sempatik, “Baba” da artık türü tükenmekte olan eski İstanbul çapkınlarından hoş bir adam. Dolayısıyla ister istemez olumlu bir ilk intiba oluşuyor. Doğuş Şahin’de biraz bu-insanlar-ne-anlar tavrı var gibi. Ya hak ettiğini düşündüğü övgüyü alamayacağı için bütün hünerlerini mutfağına yansıtmıyor, ya da hünerleri bu kadar. Sanayi Bahçe kesinlikle özgeçmişini yansıtmıyor, buradaki yemeklerle onun aşçılığını değerlendirmek mümkün değil. Ama konuşunca konusuna hakim olduğunu anlamak da mümkün. Kebapçılarda fazla başlangıçlara dalmak bir tuzak, insanın ete yoğunlaşmasını engelliyor. O yüzden Sanayi Bahçe’de de güzel bir Girit meze, tempura gibi yapılmaya çalışılmış ama çıtırlığını masaya geldiğinde çok fazla koruyamamış kızarmış kabak cipsleri, gayet iyi bir enginarla yetindik. Adana kebap herhangi bir yerde gördüklerimin neredeyse yarısı kadar; Adana’da hiçbir şeyin o kadar ince olduğunu zannetmiyorum. İlk lokmada da yağ, et ve baharatın yarattığı o lezzet patlamasındansa kuruya yakın bir et aldım. ÇITA MESELESİ Yağlı kara, zaten dediğim gibi. Kaburga gayet güzel, Baba’nın eti sürprizli, inat ettiğim için söylediğim küşleme de tam istediğim yumuşaklıkta değilse de geçer not alacak kadar iyiydi. Aklımda kalanlar yemekler değil, daha çok muhabbet ve insanlara dair yaptığımız gözlemlerdi. Kebapçıya biraz da bunun için gidilmiyor mu? Doğuş Şahin’in dediği gibi ana amaç rakı içmekse belki de eşlik eden yiyeceklerin standardının çok da anlamı yok. Bu açıdan istediğine ulaşmış olabilir. Şu aşamada ben de onunla sohbet etmeyi aklımda kalmayan yemeklerine tercih edebilirim. Bu devasa mekan, Şahin’in medyada epey parlatılan özgeçmişi, yapılan yatırım çok daha iyisini hak ediyor ama. İnsanlar daha iyisini anlamıyor diye ortalama ürün vermek işin kolaycılığı ve fazlasıyla Türk işi. Bir kere her zaman daha iyisini anlayan insanlar var, bu insanlar da daha iyisini hak ediyorlar. Daha iyi gazete okumak, daha iyi yollarda yürümek, çocuklarını daha iyi okullara göndermek, daha temiz su içmek, daha temiz havayı sulamak, daha temiz bir denize girmek gibi. Hepimizin hem kendimize hem de başkalarına karşı sorumluluğu yaptığımız her işte standardı yükseltmek, çıtayı biraz daha yukarı taşımak. Eleven Madison Park’ın mutfağından geçmekle övünen bir şeften de daha iyi bir Adana kebap hak ediyoruz. İnanın, bu durum sadece kebapla ilgili değil. Ortam Otomobil tamircilerinin arasında beklenmedik bir bahçe. Hava soğuk olduğunda “kış bahçesi” olarak muşamba kaplamalarının arasında oturuyorsunuz. Kapalı mekanı duvardaki fotoğraflarla tam bir ocakbaşını andırıyor, açık bahçe ise gerçekten bir yazlık kasabadan fırlamış gibi. Şehrin içinde sayfiye yerine yolculuk adeta. Servis Herkes gayet kibardı ve servis hiç aksamadı. Yemeğin bir aşamasında “Baba” bizi tanıdığı için mi? Hayır, tanımadan önce de gayet iyi ilerliyordu. Tanıdıktan sonra da özel olarak şımartmadılar, bu da hoşumuza gitti. Öne çıkan yemekler Belki günü değildi, belki kasaptaki ete soğan doğramışlardı, belki bir tedarik sorunu vardı. Ama o gün etlerin çoğu sadece standart lezzetteydi. Çoğunu fazla pişirmişlerdi. Küşleme yine içlerinden iyisiydi. Soğuk mezeler dolapta gayet iyi gözüküyor, Girit meze diğerlerinin de hayal kırıklığına uğratmayacağının göstergesi. Ama buranın amacı yemek değil içmek daha çok. Fiyat Çok ama çok makul, hele İstanbul standartlarında. Şimdi fiyatlar değişmiş olabilir. Adana 600, yağlı kara 750, tam kaburga 680, küşleme 700 TL. Mezeler ortalama 300 TL. Açık Pazartesi hariç her gün 17:00-00:30 arası açık. Rezervasyon Yeteri kadar masa olduğu için yer bulmak sorun olmaz ama hafta sonları gerekebilir. Yıldız tablosu YILDIZSIZ Yıldızlar sıfırdan dörde kadar. New York Times’dan esinlenilen değerlendirmeye göre sıfır kötü, vasat ya da tatminkar. Bir yıldız iyi, iki yıldız çok iyi, üç yıldız muhteşem, dört yıldız ise olağanüstü.", "date": null}
{"url": "https://www.haberturk.com/en-guzel-sozler-ve-alintilar-ese-sevgiliye-gonderilecek-ask-temali-kisa-uzun-anlamli-ve-resimli-guzel-sozler-ile-duygusal-mesajlar-3531087", "title": "Flörte, Sevgiliye, Arkadaşa, Anneye, Eşe Resimli Güzel Sözler ile Mesajlar", "content": "Güzel sözler, insanların birbirleriyle olan iletişimlerinde önemli bir rol oynar. Özellikle sevgililere, eşlere ve yakın arkadaşlara söylenen güzel sözler, ilişkilerin daha sağlam temellere oturmasına yardımcı olur. Güzel sözlerin anlamlı olması da önemlidir, çünkü söylenen sözlerin içeriği, sözü duyan kişi üzerinde önemli bir etki bırakabilir. Bu nedenle, insanlar sıklıkla kısa ama anlamlı güzel sözler ararlar. En güzel sözler genellikle derin bir anlam taşırlar ve insanların hayatlarına anlam katarlar. Aşk sözleri de özellikle sevgililere söylenen sözler arasında yer alır ve kalpleri fethetmek için kullanılır. Eşlere söylenen güzel sözler, evlilikteki mutluluğu artırmak için önemlidir ve ilişkinin daha sağlam temellere oturmasına yardımcı olabilir. Tüm bu sebeplerden dolayı, insanlar sıklıkla manalı ve paylaşılacak güzel sözler arayarak, kendilerini ifade etmek için kullanırlar. EN GÜZEL SÖZLER, MESAJLAR VE ALINTILAR Güzel sözler çoğunlukla aşk ya da duygusal temalı olurken dini içerikli de olabilir. Türk – İslam tasavvuf edebiyatının öncü ismi Hz. Mevlana bu konuda öncü isimdir hiç şüphesiz. Peki, 2025 yılının en çok paylaşılan anlamlı, kısa, uzun ve resimli güzel sözler seçeneklerini merak ediyor musunuz? İşte, kısa ve uzun seçeneklerle resimli en güzel sözler ile romantik mesajlar ve özlü alıntılar...", "date": null}
{"url": "https://www.haberturk.com/real-madrid-mallorca-maci-ne-zaman-saat-kacta-ispanya-la-liga-real-madrid-mallorca-maci-hangi-kanalda-arda-guler-ilk-11-de-mi-3818660", "title": "Real Madrid-Mallorca maçı ne zaman, saat kaçta? İspanya La Liga Real Madrid-Mallorca maçı hangi kanalda, Arda Güler ilk 11'de mi?", "content": "İspanya La Liga'da yeni sezon heyecanı 3. hafta maçlarıyla devam ediyor. Real Madrid, evinde Mallorca'yı konuk ediyor. Xabi Alonso yönetimindeki eflatun-beyazlılar, sahadan 3 puanla ayrılarak 3’te 3 yapmak istiyor. Mallorca da galibiyet hedefiyle sahaya çıkacak. Mücadele öncesinde Real Madrid-Mallorca maçı canlı yayın kanalı, saati ve muhtemel 11’leri futbolseverler tarafından araştırılıyor. Arda Güler'in ilk 11'de başlayıp başlamayacağı da merak ediliyor. Peki, Real Madrid-Mallorca maçı ne zaman, saat kaçta, hangi kanalda, Arda Güler ilk 11'de mi? İşte detaylar...", "date": null}
{"url": "https://www.haberturk.com/sadece-10-dakikada-hazir-yaz-sicagini-unutturacak-karpuzlu-soguk-cay-tarifi-3797581", "title": "Sadece 10 dakikada hazır! Yaz sıcağını unutturacak karpuzlu soğuk çay tarifi!", "content": "MALZEMELER Yaz aylarının vazgeçilmezi karpuzla hazırlanan bu soğuk çay için ihtiyacınız olan malzemeler oldukça basit: 2 su bardağı doğranmış karpuz 2 adet poşet siyah çay (ya da dilediğiniz bir bitki çayı) 1 litre sıcak su Yarım limonun suyu 1 tatlı kaşığı bal ya da birkaç damla stevia (isteğe bağlı) Buz küpleri Taze nane yaprakları", "date": null}
{"url": "https://www.haberturk.com/sicaklarin-45-dereceyi-bulmasina-dayanamayinca-is-yerine-not-asip-tatile-cikti-3809827", "title": "Sıcakların 45 dereceyi bulmasına dayanamayınca, iş yerine not asıp tatile çıktı", "content": "Hatay'da 45 dereceyi bulan hava sıcaklığına dayanamayan esnaf, \"Aşırı sıcaktan bunaldım, yaz boyunca çalışmayacağım. Eylülde görüşürüz\" ifadelerinin yer aldığı notunu iş yerine asarak tatile çıktı. Türkiye'de rekor sıcaklıklar günden güne kendini hissettirirken Hatay'da hava sıcaklığı rekor seviyeye ulaştı. Hava sıcaklığının 24 Temmuz günü en yüksek olduğu ilçe 45.9 dereceyle Kırıkhan ilçesi oldu. İskenderun ilçesine bağlı Süleymaniye Mahallesi'nde esnaflık yapan bir işletme sahibi, aşırı sıcaklara daha fazla dayanamayıp iş yerinin kapısına ilginç bir not astı. Enafın iş yerinin camına astığı notta, \"Aşırı sıcaktan bunaldım, yaz boyunca çalışmayacağım. Eylülde görüşürüz \" ifadeleri yer aldı. Esnafın kararı ve notu ilgi odağı olurken tebessüm ettirdi. \"YAKINDA BAŞKALARI DA AYNI ŞEYİ YAPARSA ŞAŞIRMAYACAĞIZ\" Komşusunun iş yerine not asarak tatile çıktığını söyleyen esnaf 53 yaşındaki Alirıza Özsöz, \"Komşum haklı, hava çok sıcak. Gerçekten yolda yürünmüyor, durulmuyor. Sıcaktan dolayı beynimiz yanacak durumda ve komşumu haklı görüyorum. İlk defa böyle bir şeyle karşılaşıyoruz. Biraz da komik oldu ama gerçekten iş yeri kapalı. Çok kişinin dikkatini çekiyor, yakında başkaları da aynı şeyi yaparsa şaşırmayacağız\" dedi.", "date": null}
{"url": "https://www.haberturk.com/ozel-icerikler/oray-egin/3812110-balatta-buyuk-bir-surpriz", "title": "Balat'ta büyük bir sürpriz", "content": "Sesli Dinle 0:00 / 0:00 Evelik ★★ Dr. Sadık Ahmet Cd. No:15 Balat-İstanbul Balat bir türlü alışamadığım ama her gittiğimde büyülendiğim bir semt. Uzun yılladır tarihi dokusu korunarak başka bir mahalleye dönüştürülmeye çalışılıyor. Ama bu girişimler tam olarak başarıya ulaşmadı. Bir tür Asmalımescit yapılmaya çalışılıyor sanki, bir türlü olamıyor. Balat’ın en güzel tarafı eski dokusu, binalar ve insanlar. Zorlama olan ne varsa sahte duruyor. Tıpkı yemek öncesi tesadüfen karşıma çıkan butikteki ürünler gibi. Dışarıdan bakıldığında Los Angeles’taki Maxfield kadar yatırım yapılmış bir kıyafet mağazası. Prada, Gucci, Chanel, D&G markaların kıyafetleri, spor ayakkabıları çok şık sergilenmiş. Her biri pırıl pırıl, albenili. “Tam olarak sahte değil,” diyor satan kişi. Tam olarak ne demek istediğini anlamıyorum ama son zamanlarda bu açıklamayı çok duymaya başladım. Kaliteli malzemeden, gerçeğine yakın yapılan çakma ürünler “tam olarak sahte değil” oluyor galiba. Bu sokakta bütün bir günü geçirebilirmişim. Rum İlkokulu tüm güzelliğiyle ağaçların çevrelediği bu daracık sokakta duruyor. Kafamda iki soru: Neden başka okullar da bu kadar güzel gözükmüyor; neden hala bu binaya el konulup otel yapılmamış? BİR YAZ LOKANTASI Evelik aynı sokağın başında adını hatırlamanın zor olduğu bir yaz lokantası. Yaz lokantası dememin sebebi o muhteşem teras; yoksa kışın da açık. Ama hemen herkesin dışarıda oturmak ve bu büyüleyici terasta vakit geçirmek isteyeceğini biliyorum. Haliç bu teras katından hiç engelsiz. Mutfak şef Devran Karaalp’e emanet. Daha evvel Alaçatı’da mutfakta onun olduğunu bilmeden yemeğini yemiştim, ama ne yalan söyleyeyim çok aklımda kalmamıştı. Evelik bütün hünerlerini sergileyebileceği bir mekan. Belli ki burada çok özgür çalışıyor, istediğini pişiriyor. Ne zaman zorlamıyor, etkilemeye çalışmıyor, bir başkasının yaptığına özenmiyor, o zaman devleşiyor. Evelik’teki o geceyi akılda kalıcı yapan onun yemekleri miydi, manzara mıydı, yoksa çoğu birbirini tanımayan insanlardan oluşan bizim masada savaş bölgelerinde görev yapmış bir doktorun anlattığı çok tuhaf bir hikaye miydi: Cinsel organında ‘piercing’ bulunan bir erkekle dilini değdirmiş bir kadının vücutlarında taşıdıkları metallerin birbirine takılması. Böylesi bir hikayeyle başlayan akşamın sıradan bir akşam yemeği olmadığını tahmin edersiniz. O gece Karaalp’in işi daha zordu, çünkü yemekleriyle böylesi bir muhabbete dalmış ve olayın her ayrıntısını merak eden misafirlerin dikkatini çekmek zorundaydı. Bunu bir ölçüde başardı da. Mutfağından çıkanlar kısa süre de olsa muhabbeti bölmeyi başardı, bir aşamada da artık kaçınılmaz olarak yemekler üzerine konuşmaya başladık. Evelik’te her şey İstanbul manzarası kadar kusursuz değil. Bazı tabaklarda etkilemek için konulan bir malzeme hiç kullanılmasa, malzemeler kendi tazeliğine bırakılsa çok daha başarılı olabilirmiş. Ama şefler, anladığım kadarıyla, kuş kondurmak istiyor. Kuş kondurmayınca sanki kendi şefliklerinin kıymeti azalacakmış gibi düşünüyorlar. Bu ezberi yıkmak gerek. Yine tecrübenin tamamı çok iyi. Daha hemen başlangıçta gelen Erzincan tulum peyniri tabağı epey etkileyiciydi mesela. Çok iyi bir peynir seçilmiş olması bile başlı başına alkışı hak ediyor. Böylesi bir tabak sadeliğiyle iddialı ve çok doğru bir açılış. Buna karşılık çilekli taze bakla salatası önyargılı olduğum bir tabaktı. Şeflerin artık ilginçlik adına meyveli salatalar yapmaktan vazgeçmeleri gerekmiyor mu? İstanbul’da mönüsünde çilekli bir şey olmayan lüks lokanta yok gibi. Neyse ki Evelik’te çilek çok baskın değil, limonla tadı dengelenmişti. Bir daha tercih etmem ama. Başlangıçlardan asıl etkileyici olansa koskocaman közlenmiş bir patlıcan ve tam kıvamında süzülmüş tahinli yoğurtla sunulan mütebbeldi. Şef burada bilindik bir yemeğe hem lezzet hem de sunum olarak damgasını vurmuştu. Yanında nohut yahnisiyle sunulan ızgara yavru kalamar tabağında ise iki malzemenin birbiriyle uyumunu tam olarak oturmamıştı. Birbirine katkıda bulunmuyorsa zorlamamak gerek; nohut da kalamar da ayrı ayrı lezzetli ama birlikte sunulmaları şart değil. ÜÇ ŞAHESER ANA YEMEK Şefin devleştiği üç tabak var mönüde. Bunlardan biri çok basit iki İstanbul sokak lezzetinin evliliği. Yerken bugüne kadar bu ikiliyi yan yana sunmayı neden akıl edemedi diye düşünüyorsunuz: Kumpir ve kokoreç. Patates o kadar iyi közlenmiş ki bütün aromaları ortaya çıkmış. Üzerine konulan kokoreçle uyumu mükemmel. Sokak lezzetine adeta sınıf atlatılmış. Bir başka ana yemek baklava yufkasına sarılı deniz levreği. Porsiyon olarak üç kişiye yetebilecek kadar büyük bir fileto balık, Yunanistan’dan aşina olduğumuz bir tabağı andırıyor ilk başta: ince börek hamuruna sarılı beyaz peynirin üzerinde bal gezdirirler. Ama Evelik’teki bu bilindik tat kağıtta levrekle birleştirilmiş bir anlamda. Kağıt yerine baklava hamuru, beyaz peynir yerine levrek var. Üzeri çıtır çıtır, altındaki sos zenginlik katıyor. Ne eksik ne fazla, tam kıvamında ve Evelik’in gitmesi gereken yaratıcılık yönü hakkında da fikir veriyor. İyi düşünülmüş bir tabak yapmak önemli olan. Bir başka ana yemek belki de mönüdeki en güvenli seçenek ama kusursuz bir kuzu sırt. Yaz ayları için altındaki kemik suyu sosu biraz ağır gelebilir, tabağa eşlik eden keşkek içinde tel tel kuzu parçalarını alamamak da ilk başta hayal kırıklığı yaratabilir. Ama bütünüyle çok iyi düşünülmüş, iyi sonuç veren bir tabak. Kuzunun hem yumuşacık kıvama gelip hem de kurumadan pişirilmesi mutfağın ustalığı. Evelik yaz bitmeden tekrar ziyaret etmek istediğim sürprizli bir yer oldu benim için. Şefin ve mekanın macerasını bundan sonra da takip etmek isterim; kimliğini zamanla daha da fazla bulacağını düşünüyorum. Bazı fazlalıklardan, etkileme merakından zamanla arınacak ve başarılı olduğu yemekleri pişirecek kuşkusuz. Ben de bu gelişime tanık olmak isterim. Ortam Manzara başlı başına o kadar etkileyici ki başka hiçbir ayrıntının önemi yok. Özellikle etkilemek istediğiniz misafirleri götürebileceğiniz bir yer. Pek kimsenin bilmemesi, saklı kalması, ayak altında olmaması da karakter katıyor. Turistik bir bölgede yer alsa da asla bir turist lokantası değil. İstanbul’da bir anda akla gelecek bir lokanta da değil, bu da olumlu bir durum. Servis Tıkır tıkır işliyor. Hem masaya gelen yemekler anlatılıyor, hem de muhabbet bölünmüyor. Şef de bir-iki kere mutfaktan çıkıp yanımıza geldi ve gidişatı kontrol etti. Öne çıkan yemekler Kumpir kokoreç mönünün yıldızı olsa gerek. Ana yemeklerde boş yok. Baklava hamurunda levrek kusursuza yakın. Kuzu sırt belki yaz mevsimine uygun değil ama çok iyi pişirilmiş. Baştan mutlaka tulum peyniri söylemek şart, köz patlıcan ve tahinli yoğurtla yapılan mütebbel de bir başka iddialı seçenek. Fiyat Gayet makul. Mütebbel 310, tulum peyniri tabağı 320, ızgara ahtapot salatası 680, kumpir kokoreç 475, deniz levreği 735, kuru sırt 740 TL. Bu fiyatlara artık ayaküstü yemek bile yiyemiyorsunuz İstanbul’da. Açık Pazartesi hariç her akşam 17:00’de açılıyor ve gece yarısı kapanıyor. Rezervasyon İyi masayı garanti etmek için şart. Yıldız tablosu ★★ Yıldızlar sıfırdan dörde kadar. New York Times’dan esinlenilen değerlendirmeye göre sıfır kötü, vasat ya da tatminkar. Bir yıldız iyi, iki yıldız çok iyi, üç yıldız muhteşem, dört yıldız ise olağanüstü.", "date": null}
{"url": "https://www.haberturk.com/cinli-bilim-insanlari-dunyada-ilk-kez-tam-frekansli-6g-cip-gelistirdi-3818522-teknoloji", "title": "Çinli bilim insanları dünyada ilk kez \"tam frekanslı\" 6G çip geliştirdi", "content": "Pekin Üniversitesi ve Hong Kong City Üniversitesi'nden araştırmacılar, 0,5 ila 115 gigahertz arasındaki tüm kablosuz frekansları küçük bir çipin içine entegre etmeyi başardı. Yüksek hızda veri aktarımı sağlayabilen dünyanın ilk \"tam frekanslı\" 6G çipi sayesinde daha önce dokuz ayrı radyo sistemi gerektiren işlevler, artık tek bir çipte toplanmış oldu. 100 GİGABİTİN ÜZERİNDE MOBİL HIZ Söz konusu teknoloji, uzak bölgelerde kullanılan frekans bantları da dahil olmak üzere tüm kablosuz spektrumda saniyede 100 gigabitin üzerinde mobil internet hızı sunabiliyor. Diğer bir deyişle, bu teknoloji sayesinde 50 GB'lık 8K çözünürlüklü bir film saniyeler içinde iletilebiliyor. REKLAM Çip, elektromanyetik ortamda kendini otomatik olarak ayarlayarak, veri iletiminin kesintisiz devam etmesini mümkün kılıyor. Bu, binlerce cihazın aynı anda bağlandığı konserler veya spor etkinlikleri gibi kalabalık ortamlarda bile sinyal parazitinin engellenebileceği anlamına geliyor. 6G gereksinimlerini tam olarak karşılayan çip sayesinde iletişim kalitesi tüm spektrum boyunca sorunsuz ve istikrarlı kalabiliyor. Söz konusu teknoloji sanal gerçeklik, uzaktan cerrahi operasyonlar ve yapay zeka destekli ağlar gibi alanlarda da kullanım potansiyeli taşıyor.", "date": null}
{"url": "https://www.haberturk.com/hasat-doneminde-cocuklarda-nefes-borusuna-findik-kacma-riski-artiyor-3817903", "title": "Hasat döneminde çocuklarda nefes borusuna fındık kaçma riski artıyor", "content": "Özellikle 1-3 yaş grubunda çiğneme ve yutma koordinasyonunun tam gelişmediğine dikkati çeken Türe, yabancı cisim aspirasyonunun bu yaş aralığında hayatı tehlikeye atan bir durum olduğunu ifade etti. Türe, çocuk acil başvurularının önemli bir kısmını yabancı cisim aspirasyonunun (nefes borusuna yabancı cisim kaçması) oluşturduğunu vurgulayarak, \"Karşımıza çıkan cisimlerin büyük çoğunluğunu yiyecekler oluşturuyor. Sıklıkla kabuklu sert dediğimiz yer fıstığı, fındık gibi kuru yemişler ile boncuk, düğme, oyuncak parçası gibi çeşitli nesnelerle karşı karşıya kalıyoruz\" dedi. Karadeniz'de fındık hasadının devam ettiğini anımsatan Türe, hasat sezonunda yabancı cisim aspirasyonuyla daha sık karşılaştıklarını belirtti. \"AKCİĞERE KAÇAN CİSİMLER BİRÇOK TIBBİ SORUNA YOL AÇABİLİYOR\" Doç. Dr. Türe, çocukları bu tür yiyeceklerden uzak tutmanın korumada en doğru yöntem olacağını aktararak, şunları kaydetti: \"Bölgemizde fındığa maruz kalma çok fazla. O yüzden vakalarımız sıklıkla fındık aspirasyonu. Çocuk acil başvurusu da fazla. Özellikle 4 yaşın altındaki çocuklara yağlı, sert yapılı kuru yemişleri bütün olarak vermememiz gerekiyor. Onun dışında yine sert yiyecekleri de bu çocuklara verirken dikkatli olmak gerekiyor. Çocuğun oturarak yemek yemesini ve ebeveyn gözetiminde yemek yemesini sağlamak lazım.\"", "date": null}
{"url": "https://htkulup.haberturk.com/guncel/haber/3817834-bosanmada-tazminat-krizi", "title": "Boşanmada tazminat krizi...", "content": "2023'teki bot kazasında ölümden dönen Ali-Vuslat Doğan Sabancı çiftinin kazanın yaralarını sarmayı başarsalar da evlerini ayırmışlardı. 1996 yılında evlenen, Sabancı Ailesi'nden Ali Bey ile Doğan Ailesi'nin kızı Vuslat Hanım'ın evliliği resmen olmasa da sona ermişti. Her ikisi de boşanmak istese de tazminatta anlaşamadıkları için bunu başaramıyorlarmış. Daha doğrusu Vuslat Hanım, astronomik bir rakam istediği için anlaşmaya varamıyorlarmış. Vuslat Hanım'ın bot kazasından eşini sorumlu tuttuğu ve onu bu şekilde cezalandırmak istediği için astronomik bir tazminat istediğini iddialar arasında yer alıyor.", "date": null}
{"url": "https://www.haberturk.com/htgastro/kesfet/dunyanin-en-iyi-kadin-sefi-secildi-2025-3817658", "title": "Dünyanın En İyi Kadın Şefi seçildi, 2025", "content": "Şef Pam olarak bilinen Pichaya Soontornyanakij uluslararası mutfak dünyasında tanınan bir isimdir. 2024 yılında Asya'nın En İyi Kadın Şefi seçilen yetenekli Taylandlı şef, 2025 yılında mesleğinin en büyük ödüllerinden biri olan Dünyanın En İyi Kadın Şefi Ödülü'nü kazanmıştır. Bangkok'taki restoranı Potong, 5 yıla yakın bir süredir hizmet veriyor. Şefin hızlı yükselişi, neredeyse 15 yıllık sıkı çalışma sonucu. Aslen gazeteci olmak için eğitim alan Pam, daha sonra aşçılığa yöneldi ve 21 yaşında genç şef ödülünü kazandı. Ardından New York'a taşınarak Culinary Institute of America'da eğitim aldı ve ünlü şef Jean-Georges Vongerichten'in yanında staj yaptı. Ülkesine döndükten sonra Top Chef Thailand programında jüri üyeliği yaptı ve The Table restoranını kurarak özel yemek deneyimleri sunmaya başladı. 2019 yılında ailesinden kalan dükkanı Potong isimli bir restorana çevirdi. Kocası ve iş ortağı Tor Boonpiti ile birlikte, şehrin Çin mahallesinde çok katlı bir restoran konsepti geliştirmek için kapsamlı bir yenileme projesine girişti.", "date": null}
{"url": "https://htkulup.haberturk.com/moda/haber/3818135-sabanci-nin-yaz-kombinleri-isil-isil", "title": "Sabancı'nın yaz kombinleri ışıl ışıl...", "content": "Cemiyet hayatının ünlü isimlerinden Sabancı Ailesi'nin gelini Nazlı Sabancı, 2025 yazında sosyal medyadaki içerikleriyle gündeme geldi. Moda dünyasının yakından takip eden ve dünyaca ünlü moda markalarından giyinen Nazlı Sabancı, yaz aylarında adeta kıyafet şov yaptı. Doğumundan iki yıl geçen ve kısa sürede eski fiziğine kavuşan Nazlı Sabancı, Instagram'dan paylaştığı fotoğraflarda şık kombinlerini gözler önüne serdi.", "date": null}
{"url": "https://www.haberturk.com/ozel-icerikler/muharrem-sarikaya/3818371-suriye-obstruksiyonu", "title": "Suriye obstrüksiyonu...", "content": "Sesli Dinle 0:00 / 0:00 SİYASET, uluslararası ilişkiler ve hukuk alanında çok kullanılan bir kelimedir “obstrüksiyon...” Karar alma süreçlerini olumsuz etkileyerek, blokaj oluşmasını sağlamak, engel çıkararak süreci tıkamak, ilerlemeyi olanaksız hale getirme hallerine denk düşer... İsrail’in Suriye’de açıktan yaptığı gibi... Aslında yeni de yapmıyor, uzun süredir perde gerisinden yürütüyordu, son dönem açığa çıktı... Suriye’de yaşam süren araştırmacılar, Türkiye’de bölge üzerine çalışan kim varsa aynı görüşte. Hem Terörsüz Türkiye sürecini zehirlediğini, hem de Suriye’nin tek devletli yapılanmasında atılan adımların ilerlemesinin önüne geçip blokaj oluşmasına neden olduğuna inanıyor. İsrail’in açıktan atağı ilk olarak Dürzilere yönelik sözde kalkan görevini yerine getiriyormuş görüntüsü vererek başladı. Bu kapsamda Suriye’nin güneyinde yer alan Dürzi aşiretlere sahip çıkma görüntüsü veren İsrail, burada da durmadı, Şam Ordusu’nun bazı birliklerini de bombaladı. Şam da bunun üzerine Dürzilerin üzerine çölde etkin olan Arap aşiretlerini yolladı. GOLAN’IN DEVAMI HERMON Dürzilerin direnişinin kırılması üzerine çatışmalar durmuş görüldü. Ancak İsrail durmadı, on yıllardır Golan Tepelerinde yaptığını bu kez Hermon Dağı’nda hayata geçirdi. Suriye’nin en yüksek dağı olan ve zirvesi Lübnan ile sınırı oluşturan ve etekleri İsrail’in işgal altında tuttuğu Golan Tepelerine kadar uzanan Hermon Dağı’ndaki sorun olarak da Dürzilerin yoğun yaşadığı Süveyda’ya gidecek yardımlar gerekçe gösterildi. İsrail, Süveyda’ya gidecek yardımların Şam üzerinden yapılmasına karşı olduklarını belirtti. Görüşmelerden sonuç alınmaması üzerine İsrail ordu güçleri Şam’ın 10 km güneyi ile çevresindeki stratejik askeri hedefleri önceki gün havadan ve karadan vurdu. Federasyon konusundaki taleplerinden geri adım atan Dürziler ise İsrail’in açık askeri desteği sonrası bu kez bağımsız bir devlet kurmak istediklerini açıkladı. Dikkat çeken ise yakın geçmişe kadar tek bir lider etrafında buluşmayan, farklı bölgelerde farklı liderlerce temsil edilen Dürziler, İsrail’in desteği ile dini lider Şeyh Hikmet el-Hicri etrafında toplanmaya başladı. El-Hicri, hafta başında Dürzi şeyhlerini Süveyda’daki evinde topladı ve uluslararası toplumu Suriye’nin güneyinde bağımsız bir bölge kurulması için kendilerine destek vermeye çağırdı. Oysa el-Hicri, daha önce Milli Ordu saflarına katıldıklarını açıklamış ve Esad sonrası Şam yönetimine desteğini bildirmişti. NUSAYRİLER “FEDERASYON” DEDİ Bu gelişmeler olurken, Mart ayında Şam güçlerinin katliamıyla yüz yüze kalan Lazkiye bölgesinde yerleşik Nusayriler, ülkenin federatif bir yapıya kavuşması gerektiği açıklamasını yaptı. Bir grup siyasetçinin oluşturduğu, “Orta ve Batı Suriye Siyasi Konseyi (PCCWS)” adını alan kuruluşun ilk açıklamasında, “Suriye’de savaşın sona ermesi, barışın ve adaletin sağlanması için en uygun çözüm federal sistem” ifadesine yer verildi. Esad sonrası Ahmed El Şara Başkanlığında kurulan Şam yönetimi ise federatif yönetim sistemine kapıları kapatırken, başta ABD olmak üzere batılı ülkeler de buna destek vermişti. SDG adı altında Mazlum Abdi liderliğinde bütünleşen YPG’nin de içinde yer aldığı Kuzey’deki Kürt ve Arap gruplar da 10 Mart’ta Şam’da imzaladıkları anlaşmada federasyon taleplerinden vazgeçmişti. Ancak Dürzilerin bağımsız bir bölge, Nusayrilerin de federasyon talepleri, DSG’nin tutumunda değişikliğe yol açtı. İsrail’in Suriye’de yarattığı obstrüksiyon, yani yolunda giden işleri farklı çevreleri harekete geçirerek bloklama çabası da tam bu noktada hayata geçti. İSRAİL OLUMLU GİDENİ, OLUMSUZA ÇEVİRİYOR... Yıllarını bölge üzerine çalışmalara ayıran Prof. Dr. Serhat Erkmen de İsrail’in bölgede yolunda giden işlerin bozulmasına neden olan politikalar izlediği görüşünde olan akademisyenlerden... Prof. Dr. Erkmen, Şam yönetiminin merkeziyetçilik ve âdemi merkeziyetçilik sorununu çözemediğini vurguladı, sorunun temelinin aynı merkezden coşturulduğunu söyledi. ABD’nin önce Şam’ın yanında göründüğünü, buna güvenen Şara’nın gereken tedbirleri almakta geciktiğini, Washington yönetiminin de bölgede her topu çevirme çabasında yeterli mahareti sergileyemediğini vurguladı. Prof. Dr. Erkmen, “İsrail Şara’nın devamından yana ama güçlü ve etkili bir hükümete kavuşmasını da istemiyor” deyip devam etti: “Suriye’de askeri çözüm ile süreç yönetilmesi gittikçe zorlaştı. Nusayrilerin bir zamanlar Esad ile yakınlığı dolayısıyla dile getirdiği talepleri hep eski rejime ait istekler gibi değerlendiriliyor ve karşılık bulmuyordu. Kürtlerin, yani YPG talepleri de Türkiye’nin tepkisine yol açıyordu. Önce bir Kürt lider yaratıldı, şimdi bir el-Hicri Dürzi lider olarak tescillendi. Şimdi de Nusayrilerin bir yapı etrafında lider çıkarması hedefleniyor. YPG veya DSG federasyon talep edince tepki çekiyordu. Ama bunu şimdi Dürziler ve Nusayrilere söyleterek aslında DSG’nin talebinin önü açılıyor...” ABD’nin son dönem DSG’ye bazı Arap bölgelerini boşaltması karşılığı, taleplerini desteklemek için çaba gösterme sözü verdiğinin de altını çizdi. ARA FORMÜL: YÖNETİCİLER YEREL HALKTAN ATANSIN... Bu görüşünde haklı, çünkü ABD’den gelen iktidar ve muhalefet kesiminden senatörlerin de katıldığı, Ankara Büyükelçisi ve Suriye Özel Temsilcisi Barrack’ın da bulunduğu Ürdün’de DSG yönetimi ile yapılan toplantıda Suriye Anayasası üzerinden yapılan konuşmalarda da buna rastlanıyor. Barrack’ın son dönemde federasyon benzeri yapıdan söz etmesinin temeli de buna dayanıyor. Barrack’ın “Federasyon değil ama, ona yakın bir anlayış” diye tarif ettiği modelden ne anladıklarını sorduğum, Şam'daki görüşmelere de katılan İstanbul merkezli Raman Center Araştırmacısı Bedir Melle Raşit, “Anladığım kadarıyla yerel yöneticilerin, yerel bölgede yaşayanlardan oluşmasını sağlayacak, atamalarda ilk tercihin o yöreden yapılması şartını getirecek bir yöntem. Daha önce Şam Lazkiye’ye ve başka yerlere kendi adamlarını yolladı, bölgenin özelliğini bilmeden hareket ettiği için çatışmaların çıkmasına neden oldu. O nedenle ara bir formül aranıyor...” SURİYE’YE HER TÜRLÜ DESTEK VERİLECEKTİR Ankara ise Terörsüz Türkiye kapsamında DSG ile yapılan görüşmeleri ve Şam ile imzalanan anlaşmaya işaret ederek, federasyon veya başka bir yapıya izin vermiyor, gereğini yapmasını, silahlarını teslim edip, Şam ordusuna katılmasını istiyor. Federatif veya benzeri bir yapılanmaya da karşı olduğunu yıllardır dile getiriyor. Nitekim Milli Savunma Bakanlığı’ndan dün yapılan basın bilgilendirme toplantısında da Ankara’nın tavrı net ortaya konuldu ve Şam’a destek konusundaki kararlılık yinelendi. “Türkiye, Suriye hükümetinin kendi birlik ve bütünlüğünü korumak için alacağı her türlü tedbire destek verecektir” denildi. Ancak DSG, yeni Anayasa'yı gerekçe göstererek bu konudaki tutumunda esnemek istemiyor... TEK SORUN RADİKALLEŞENLER Sorun da bu aşamada başlıyor. Prof. Dr. Serhat Erkmen’in yanı sıra, uzun yıllar Türkiye’de yaşadıktan sonra Suriye’ye dönen Raman Center araştırmacısı Bedir Melle Raşit, “Esad’ın gitmesiyle yeşeren umutları Dürzi, Alevi hatta Kürt radikalleşmesi heba etmeye çalışıyor” dedi. Dışarda olan güçlü devletlerle ilişkilerin iyi kurulup, içerdeki birliğe daha sonra bakma politikasının da soruna yol açtığına dikkat çekip ekledi: “Terörsüz Türkiye süreci bölgede sorunun çözülmesi, Türkiye ile ilişkilerin Erbil gibi olması için bir umuttu. Sorun PKK ise DSG de bunu çözme arzusunda. Ama Anayasa’dan kaynaklanan ve geçmişteki gibi ülkenin temel taşlarından Kürtleri yok sayan sadece Araplara odaklı devlet yapılanmasının çıkmasını DSG kabullenmiyor. Bu DSG’nin silah teslimini engelledi. Türkiye ile sürecin ilerlemesine de zarar verdi...” “TÜRKİYE İLE ERBİL GİBİ OLMAK İSTİYORLAR...” Melle Raşit’in bu konuda önemli tespitleri de var. Bunun yaşayan örnekleri de bulunuyor; mesela Suriye’nin Irak tarafında PKK alanları boşaltıp, Türk Silahlı Kuvvetleri de bu alanlardaki operasyonlarını durdurması sonrası 15 Kürt köyünde yeniden üretim başlamış ve Türkiye’ye Sumak satımında artış olmuş... Türkiye’den DSG bölgesine gidiş gelişlerde de sıkıntı azalmış... Raşit, Kamışlı başta olmak üzere bölgede yaşayanların uzun süredir devam eden sıkıntılı süreçten çıkmak istediklerine de vurgu yaptı. “Türkiye ile Erbil dost oldu, aldı başını gitti; aynısı olmamız gerekiyor” dedi. Anlaşılan o ki İsrail’in Suriye’de yarattığı obstrüksiyon durumundan çıkışın tek çıkış yolu var. Mustafa Kemal Atatürk’ün Kurtuluş Savaşı sonrası ilk Meclis’i oluştururken sergilediği tutum Suriye’nin de çözümü; yoksa her ülke istediği yere çeker...", "date": null}
{"url": "https://hthayat.haberturk.com/beynin-saglikli-olup-olmadigi-nasil-anlasilir-1081771", "title": "Beynin sağlıklı olup olmadığı nasıl anlaşılır?", "content": "Beynimizin, aslında diğer tüm organlarımız gibi, biz yaşlandıkça yaşlanan ve fonksiyonları azalabilen bir organ olduğunu biliyoruz. Ancak sadece yaşımız ilerlediği için değil, daha sağlıklı ve dolu dolu bir hayat için de beyin sağlığımıza özen göstermemiz gerekiyor. Hayatınızın hangi aşamasında olursanız olun, beyninizi beslemek esastır. Beyin sağlığı, bilişsel işlev, zihinsel dayanıklılık, duygusal düzenleme ve zihinsel sağlığın diğer birçok yönünü içerir. İster haftalık bir bulmaca, ister günlük bir Sudoku, ister beyin güçlendirici bir takviye olsun, beyninize sevginizi vermenin, onu beslemenin birçok yol vardır ve beyniniz mutlu olduğunda, siz de mutlu olursunuz. Beyin sağlığı karmaşık olmak zorunda değildir. Her yaştaki insanlar için, iyi yemek yemek, iyi uyumak ve sürekli öğrenmek - ister bir sınıfta ister başka bir yerde - mutlu ve sağlıklı bir zihne katkıda bulunabilir. Peki beyninizin sağlıklı olup olmadığını nasıl anlarsınız? Bedeniniz, siz farkında olmadan beyninizin biraz daha fazla sevgiye, ilgiye ihtiyaç duyduğunu söylüyor olabilir: Sık sık unutkanlık yaşıyorsanız, Karar vermekte sıklıkla zorluk çekiyorsanız, En sevdiğiniz insanlarla çok fazla bağlantı kuramıyorsanız, Uyku düzeniniz bozulduysa, Hemen sinirlenmeye başladıysanız, Olağandan daha hassas hissetmeye başladıysanız, Gün ortasında tükenme hissi yaşıyorsanız, Motivasyonunuz düşükse, Düşünmek sizin için zorlaştıysa, Odaklanmakta güçlük çekiyorsanız, Stresinizi etkin bir şekilde yönetmekte zorlanıyorsanız. Beyninizi beslemek içinse, bu yöntemleri hayatınıza katmak isteyebilirsiniz: Beyin destekleyici bir takviye alın ve beyni besleyen gıdalar tüketin Beyin sağlığınızı iyileştirmenin en basit yollarından biri, doğru besinlerle beyninizi beslemek ve beyin sağlığınızı iyileştirmeye yardımcı olan takviyeler kullanmaktır. Örneğin, omega-3 yağ asitleri, B vitaminleri, vitamin D ve vitamin C gibi beyin destekleyici besinleri diyetinize eklemeyi düşünebilirsiniz. Yağlı balıklar, yapraklı yeşillikler, bitter çikolata ve hatta biberiye gibi gıdalar, beyin sağlığınızı iyileştirecek mikrobesin ve fitobesinleri sağlayabilir. Yeterince uyuyun Uyku, beynin hücrelerini onarır ve anılarınızı günceller. Yeterli uyku, beyninizin düzgün çalışmasını sağlar ve genel sağlığınızı iyileştirir. Uykunuz ne kadar iyi olursa, beyninizin performansı da o kadar iyi olur. Yeterli uykuyu almak, sadece genel sağlığınızı değil, aynı zamanda ruh halinizi ve kognitif yeteneklerinizi de iyileştirir. Vücudunuzu hareket ettirin Beyninizin sağlıklı kalması için düzenli egzersiz yapmak önemlidir. Egzersiz, beyninize oksijen ve besin maddesi akışını artırır, bu da kognitif yeteneklerinizi ve genel beyin sağlığınızı iyileştirir. Sadece birkaç dakikalık egzersiz bile beyin sağlığınızı desteklemeye yardımcı olabilir. Beyninizi zorlayın Beyninizi düzenli olarak zorlamak, kognitif yeteneklerinizi korumak ve geliştirmek için harika bir yoldur. Bu, bulmacaları çözmeyi, oyunlar oynamayı, yeni bir dil öğrenmeyi veya yeni bir beceri kazanmayı içerebilir. Beyninizi düzenli olarak yeni ve zorlu aktivitelerle meşgul etmek, beyin hücrelerinizi canlı tutar ve yaşlanma belirtilerini geciktirebilir. Meditasyon yapın Meditasyon, beyninizin sağlığını desteklemek için güçlü bir araç olabilir. Meditasyon sadece sizi sakinleştirmekle kalmaz, aynı zamanda beyninizin gri maddesini de artırabilir. Meditasyon yapmak, stresinizi azaltabilir ve daha iyi odaklanmanıza yardımcı olabilir. Başkalarıyla bağlantı kurun Sosyal bağlantılar, beyin sağlığını desteklemenin önemli bir parçasıdır. İnsanlarla düzenli olarak etkileşimde bulunmak, beyninizi canlandırır ve yaşam kalitenizi iyileştirir. İlişkiler, hem kısa hem de uzun vadede zihinsel sağlığınızı iyileştirebilir. Bu, ailenizle daha fazla vakit geçirmeyi, arkadaşlarınızla düzenli olarak görüşmeyi veya topluluk etkinliklerine katılmayı içerebilir. Referanslar Josey Murray, Ashley Jordan Ferira. \"11 Signs You Need To Nurture Your Brain + 8 Ways To Care For It\". Şuradan alındı: (01.06.2023).", "date": null}
{"url": "https://www.haberturk.com/melis-isiten-kazanin-nedeni-ben-oldum-3818672-magazin", "title": "Melis İşiten: Kazanın nedeni ben oldum", "content": "'Baş Belası' adlı tiyatro oyunu ekibi, 21 Kasım 2022'de turne dönüşü Amasya'da kaza yapmıştı. Kazada; Özgür Karataş, Tolga Güleryüz ve Burak Topçu yaşamını yitirmişti. Melis İşiten, Ceyhun Fersoy ve Sergen Deveci ise yaralanmıştı. Melis İşiten, katıldığı bir programda kazanın yaşanmasına nedenlerinden birinin, kendisinin otelde kalmak istememesi olduğunu açıkladı. İşiten, kazayla ilgili olarak şu ayrıntıları paylaştı: O gün başka bir yerde kalacaktık. Yola, gece çıkmayacaktık. Bir tek ben oteli beğenmedim. Tolga da beni orada kaldırmak istemediği için yola çıktık. \"Sen, burada uyuma, 45 dakika yol yapalım. Sen burada rahat uyuyamazsın\" dediği için yola çıktık. O yüzden de şimdi hayatta veda etmekte zorlanıyorum. REKLAM Melis İşiten kaza anı hakkında ise şunları söyledi; Ben, bilincimi hiç kaybetmedim. Dolayısıyla her şeyi çok net hatırlıyorum.\"", "date": null}
{"url": "https://www.haberturk.com/vavacars-ticari-grup-baskani-serdil-gozelekli-otospor-a-konuk-oldu-3817672-ekonomi", "title": "Vavacars Ticari Grup Başkanı Serdıl Gözelekli OtoSpor'a konuk oldu", "content": "Vavacars Ticari Grup Başkanı Serdıl Gözelekli OtoSpor'a konuk oldu Otomotiv sektörü ve motorsporlarını buluşturan 'OtoSpor', yeni bölümü ile ekrana geldi. Yiğitcan Yıldız'ın sunumuyla gerçekleşen programın yeni bölümünde, Vavacars Ticari Grup Başkanı Serdıl Gözelekli konuk oldu. OtoSpor, her Salı saat 10.00'da HT Spor ekranlarında otomotiv ve motor sporlarındaki en son gelişmeleri ekrana taşıyor... Habertürk Giriş: 26.08.2025 - 17:33 Güncelleme: 26.08.2025 - 17:33 facebook twitter-x bluesky linkedin whatsapp mail print copy ABONE OL", "date": null}
{"url": "https://www.haberturk.com/meb-15-bin-sozlesmeli-ogretmenlik-sozlu-sinav-sonuclari-aciklandi-meb-sozlu-sinav-sonuclari-ogrenme-ekrani-3818529", "title": "MEB 15 bin sözleşmeli öğretmenlik sözlü sınav sonuçları açıklandı! MEB sözlü sınav sonuçları öğrenme ekranı", "content": "MEB 15 BİN SÖZLEŞMELİ ÖĞRETMEN SÖZLÜ SINAV SONUÇLARI AÇIKLANDI MEB tarafından istihdam edilecek 15 bin sözleşmeli öğretmen sözlü sınav sonuçları açıklandı. MEB'ten yapılan açıklamada şu ifadelere yer verildi; \"Bakanlığımızda istihdam edilmek üzere 15 bin sözleşmeli öğretmen alımı kapsamında, 10 Haziran 2025 tarihinde sözleşmeli öğretmen alımı sözlü sınav duyurusunun yayımlanmasını müteakiben sözlü sınav süreci başlamıştır. Sözleşmeli öğretmen istihdamına ilişkin sözlü sınavlar, 23 Haziran 2025 tarihinde başlamış ve 20 Ağustos 2025 tarihinde tamamlanmıştır. 15 bin sözleşmeli öğretmen alımının 19 kontenjanı millî sporculara ayrılmış olup 14 bin 981 kontenjan için 34 bin 881 aday, sözlü sınava katılmaya hak kazanmıştır. Bu adaylardan 30 bin 850’si sözlü sınavlara katılım sağlamış, katılım oranı %88,44 olmuştur. Sözlü sınavlarda adaylar ve görevlilerin isimleri gizli tutulmuş, süreç kamera ile kayıt altına alınmış, sorular elektronik kura ile adaylar tarafından belirlenmiş, detaylı puanlama anahtarları ile değerlendirme yapılmıştır.\"", "date": null}
{"url": "https://htkulup.haberturk.com/guncel/haber/3818240-yogun-bakima-kaldirildi", "title": "Yoğun bakıma kaldırıldı", "content": "Koç Ailesi’nin damadı ve Kıraça Holding’in kurucusu İnan Kıraç, rahatsızlığının ilerlemesi üzerine ailenin sahibi olduğu Amerikan Hastanesi’nde yoğun bakıma alındı. Ailenin yakın çevresinden edinilen bilgiye göre, İpek Kıraç babasının yanından ayrılmıyor ve tedavi sürecini yakından takip ediyor. Uzman doktorların gözetiminde sürdürülen bu kritik süreç, hem iş dünyası hem de aile çevresi tarafından yakından izleniyor.", "date": null}
{"url": "https://www.haberturk.com/resmi-ilanlar/tc-kucukcekmece-1-asliye-ceza-mahkemesi-3818381", "title": "T.C. KÜÇÜKÇEKMECE 1. ASLİYE CEZA MAHKEMESİ", "content": "T.C. KÜÇÜKÇEKMECE 1. ASLİYE CEZA MAHKEMESİ DOSYA NO:2023/211 Esas KARAR NO:2025/530 -İ L A N- Mahkememizin yukarıda esas ve karar numarası yazılı dosyada, kaçakçılık suçundan, sanık Matyakupoğlu 02.04.1972 doğumlu, Hamra Bazarbayev hakkında verilen beraat kararına ilişkin hüküm ve bu hükme karşı katılan vekili tarafından yapılan istinaf başvurusuna ilişkin talep dilekçesi sanığın bildirdiği adrese tebliğinin mümkün olmadığı, sistemde kayıtlı MERNİS adresinin bulunmadığı, tebligatın kendisine diğer yollarla tebliği mümkün olmadığından, 7201 sayılı Tebligat Kanununun 28-29.maddesi uyarınca gerekçeli karara ve katılan vekilinin karara karşı istinaf talep dilekçesinin ilgilinin bilgisine en emin şekilde ulaşabileceği bir gazetede İLANEN TEBLİĞİNE karar verilmiştir, KARAR ÖZETİ: Kaçakçılık suçundan sanık hakkında beraat kararı verildiği. Karara karşı katılan vekili tarafından, sanığa ceza verilmesi talebini içeren istinaf dilekçesi verildiği, Gerekçeli karar ve katılan vekilinin istinaf talep dilekçe özetinin ilan tarihinden itibaren 7 gün sonra sanığa tebliğ edilmiş sayılmasına, tebliğ tarihinden itibaren sanık tarafından iki hafta içerisinde mahkememize verilecek bir dilekçe ile veya zabıt katibine yapılacak, tutanağa geçirilecek, akabinde hakime tasdik ettirilecek bir beyan ile, mahkememiz nezdinde istinaf yasa başvurusu yolu açık olduğuna, makul sürede katılan vekilinin istinaf talebine cevap dilekçesi verebileceğine, karar ayrıca sanık tarafından istinaf edilmemesi halinde, katılan vekilinin istinaf talebi üzerine dosyanın İstinaf dairesine gönderileceğini ilişkin işbu hüküm özeti İLANEN TEBLİĞ OLUNUR.28.08.2025", "date": null}
{"url": "https://www.haberturk.com/ozel-icerikler/nasuhi-gungor/3818084-belki-osmanli-donmeyecek-ama", "title": "\"Belki Osmanlı dönmeyecek ama\"", "content": "Sesli Dinle 0:00 / 0:00 Öyle anlaşılıyor ki Cumhurbaşkanı Tayyip Erdoğan’ın Malazgirt’te yaptığı \"Kıblesini şaşıranlar, kendine yeni patron arayanlar ise kaybedecektir.” uyarısı uzun zaman konuşulacak. Bu uyarının iki boyutu var. Birincisi Suriye sahasında yönünü yine Cumhurbaşkanının ifadesiyle Ankara ve Şam’dan başkasına çevirenler. İkincisi, bölgede barış ve denge adına ne varsa hepsine saldıran güç. Adres tek; İsrail. Yaşadığımız coğrafyayı yeniden bölüp parçalamak ve ortaya çıkacak kaosta kendisine daha geniş alanlar elde etmek. Teolojik yanıyla da, siyasi boyutuyla da aynı. İsrail’in hedefi bu. Tekrar ele almakta yarar var. Bu Türkiye açısından yeni bir tehdit konseptine karşılık geliyor. Önceki yazıda ifade ettiğim gibi, Terörsüz Türkiye sürecinin ana stratejisi, ülke içinde kalıp coğrafyaya sırtını dönen anlayıştan fersah fersah uzak. Dolayısıyla “Önce ülke içinde yapmamız gerekeni yapalım, sonra SDG/PKK işine bakarız” diyenler, Türkiye’nin çıktığı yoldan haberdar olmayanlar. NETANYAHU’NUN YALANLARI Şimdi geçtiğimiz Haziran ayında kıymetli hocam Prof. Dr. İlber Ortaylı’nın yaptığı çıkışı hatırlamanın tam zamanı. Arjantin Devlet Başkanı Javier Milei’nin ziyaretiyle birlikte İsrail Meclisi’nde konuşan Netanyahu şunları söylemişti: “Arjantin, 19. yüzyılın ikinci yarısında binlerce Yahudi için bir varış noktası haline geldi. Sadece Doğu Avrupa’da değil, Osmanlı İmparatorluğu’nda da ekonomik sıkıntılardan ve antisemit zulümden kaçıp sığınacak yer aradılar.” ORTAYLI: “PALAVRA ATMASIN” İlber Hoca bu yalanlara sert bir tepki gösterdi: “Türk-Yahudi tarihi onun gibi cahillere kalmadı. Kendince tarih yazmasın. O zamanlar Osmanlı’ya Yahudi göçleri her taraftan devam ediyordu. Polonya’dan, Rusya’dan kaçan Yahudiler İstanbul’a, İzmir’e sığınıyordu.Hiç palavra atmasın, o zaman Lübnan’daki, Suriye’deki Yahudiler göç ediyordu. Onlar da ABD’ye gidiyordu. O zamanlar dahi Osmanlı’ya Yahudi göçleri her taraftan devam ediyordu. Yahudiler İstanbul’a, İzmir’e sığınıyordu.” BELKİ OSMANLI DÖNMEYECEK Netanyahu aynı konuşmada “Bazıları benimle aynı fikirde olmasa da, Osmanlı İmparatorluğu’nun yakın zamanda geri döneceğini düşünmüyorum, dönmeyecek” demişti. Ortaylı, buna şöyle cevap verdi: “Belki Osmanlı dönmeyecek ama Osmanlı İmparatorluğu’na yakın bir şey dönecek inşallah. Ortadoğu’nun daha huzurlu olacağı, milletlerin huzurla bir arada yaşayacağı bir ortam olacak. Bambaşka şeyler oluyor. Avrupa da değişecek, bunları nereden bilecek, konuşuyor işte.” Daha güzel nasıl ifade edilir ki. TOPLUM SÜREÇTEN TEDİRGİN Mİ? Cumhurbaşkanı Erdoğan, ASELSAN Çelik Kubbe Teslimatları, Tesis Açılışları ve Oğulbey Temel Atma Töreni'nde bir konuşma yaptı. Türkiye adına görkemli ve gurur vericiydi. Bu konuşmayı bir grup misafirimizle birlikte dinledik. Yıllardır Ankara siyasetinin en derin kulislerini aldığım Sadık Karayel ve dostları konuşmayı sonuna kadar dikkatle takip ettiler. Sadık Karayel, aktif siyasetle meşgul olduğu için hemen sözü aldı. Erdoğan’ın hangi görüşten, fikirden olursa olsun gençleri dünya markası şirketlerimizde çalışmaya davet etmesine dikkat çekti: “Cumhurbaşkanı, Türkiye’den göç eden beyin gücümüzü savunma sanayiinde rol almaya çağırıyor. Bu davet karşılıksız kalmaz, çünkü oy versin vermesin toplumun büyük çoğunluğu bu hamleleri destekliyor.” Konu Terörsüz Türkiye’ye gelince de Karayel şunları aktardı: “Ben sabahtan akşama kadar esnafı geziyorum, toplumun içindeyim. Toplumun bir kesiminde tedirginlik var bu doğru. Bunu sahada görüyorum. Ama zaman geçip hedeflere yaklaşıldıkça bu azalacaktır. Terör belasından kurtulmak istemeyen tek bir makul insan göremezsiniz. Ayrıca toplum bunu siyaset üstü görmeye başladıkça, devletin eli de güçlenecektir.”", "date": null}
{"url": "https://www.haberturk.com/sahte-medyum-yine-dolandirdi-guncel-haberler-3812410", "title": "Sahte medyum yine dolandırdı!", "content": "Sahte medyum yine dolandırdı! Olay, Sakarya'da meydana geldi. Kendisini sosyal medyadan metafizik uzmanı olarak tanıtan üfürükçünün yeni mağdurları ortaya çıktı. Sahte medyumun oyunu yine aynıydı. Aileyi önce kendilerine büyü yapıldığına inandırmış, ardından da o büyüyü bozma vaadiyle paralarını almıştı. Düştükleri tuzağı anladıklarında ise artık çok geçti. Habertürk Giriş: 04.08.2025 - 19:28 Güncelleme: 04.08.2025 - 19:28 facebook twitter-x bluesky linkedin whatsapp mail print copy ABONE OL", "date": null}
{"url": "https://www.haberturk.com/milan-nkunku-yu-transfer-etti-3818691-spor", "title": "Milan, Nkunku'yu transfer etti", "content": "İtalya Birinci Futbol Ligi (Serie A) ekiplerinden Milan, Fransız forvet Christopher Nkunku'yu transfer etti. İtalyan temsilcisinden yapılan açıklamada, Chelsea forması giyen futbolcuyla 5 yıllık sözleşme imzalandığı kaydedildi. Paris Saint-Germain altyapısından yetişen 27 yaşındaki Nkunku, Fransız ekibiyle 3'ü lig olmak üzere 9, bir sonraki takımı Leipzig ile de iki Almanya Kupası şampiyonluğu yaşadı. 2023 yazında Chelsea'ye transfer olan yıldız oyuncu, Londra temsilcisiyle de FIFA Kulüpler Dünya Kupası ve UEFA Konferans Ligi'ni kazandı. Nkunku, yeni takımında 18 numaralı formayı giyecek.", "date": null}
{"url": "https://www.haberturk.com/iett-sefer-saatleri-ve-otobus-duraklari", "title": "İETT Sefer Saatleri, Otobüs Hat Güzergahı ve Geçtiği Duraklar", "content": "İETT Sefer Saatleri ve Otobüs Durakları İstanbul'da toplu taşıma aracı kullanmak, şehirdeki trafik sorunları ve park yeri sıkıntısı nedeniyle sıkıntılı olabilir. Ancak, İstanbul'da İETT otobüsleriyle seyahat etmek, diğer toplu taşıma araçlarına kıyasla daha uygun bir seçenektir. İETT otobüsleri, şehrin dört bir yanına hizmet veren geniş bir ağa sahiptir ve sefer saatleri, otobüs durakları, otobüs güzergahı ve geçtiği duraklar hakkında ayrıntılı bilgiler bu sayfada mevcuttur. İETT Saatleri İETT saatleri, İETT otobüslerinin her gün farklı saatlerde hizmet verdiği bilgilerdir. Bu bilgiler, yolcuların doğru saatlerde doğru durakta olmalarına yardımcı olur. İETT otobüs durakları, İstanbul'un farklı bölgelerinde yer alan duraklardır. Bu duraklarda yolcular, İETT otobüslerine binerek seyahat etmeyi tercih edebilirler. İETT sefer saatleri, İETT otobüslerinin hangi saatlerde hangi hatlarda sefer yaptığını gösteren bilgilerdir. Bu bilgiler, yolcuların doğru hatları ve doğru saatleri seçmelerine yardımcı olur. İETT Otobüs Hattı Güzergahı İETT otobüs güzergahları, İstanbul'un farklı bölgelerini birbirine bağlayan rotalardır. Bu güzergahlarda İETT otobüsleri seyahat eder ve yolculara farklı duraklarda inme ve binme imkanı sağlar. İETT geçtiği duraklar ise İETT otobüslerinin seyahat ettiği güzergah boyunca geçtiği tüm durakları gösteren bilgilerdir. Bu bilgiler, yolcuların hangi duraklarda inip binmeleri gerektiğini belirlemelerine yardımcı olur. İETT Geçtiği Duraklar Sonuç olarak, İETT otobüsleri İstanbul'da toplu taşıma aracı kullanmak isteyenler için oldukça uygun bir seçenektir. İETT saatleri, otobüs durakları, sefer saatleri, otobüs güzergahları ve geçtiği duraklar hakkındaki bilgiler, seyahat planlamalarını yaparken yolculara yardımcı olur ve İstanbul'un dört bir yanına kolayca seyahat etmelerini sağlar.", "date": null}
{"url": "https://www.haberturk.com/ozel-icerikler/mesut-yar-2589/3818478-vurgunu-vuran-da-dusunmeli", "title": "Vurgunu vuran da düşünmeli...", "content": "Sesli Dinle 0:00 / 0:00 Şu güzelim dünyayı birbirimize zindan etmek için sanırım bir hayli gayret gösteriyoruz. Acıyı ve acıtmayı seviyoruz. Üstelik kimse üzerine sorumluluk da almıyor. Vur vurgununu gitsin! Neyse, yine ortak bir derdimizi cümleye dökeyim. “Dışarda yemek- içmek artık lüks oldu”. Ve istisna gibi bir durum da yok. Yani ucuz bir mekân. Müdavimlerine bile adisyonla bıçak çekilen adreslerin çağındayız artık... *** Bu zaten malumun ilamı, dolayısıyla itiraz edecek kimsenin de olduğunu sanmıyorum. İşin ilginci esnaf da itiraz etmiyor... Hatta son zamanlarda bunu medyada sıklıkla dile getiren tüketiciye “alışacaksınız” diyen meslek örgütü yöneticileri hesap almaktan hesap sorma tarafına arsızca geçebiliyor. Fikir yönetecekken algı yönetmek bizim artık en büyük zaafımız ve karanlık yüzümüz... *** “Maliyetler arttı” bir yere kadar ikna edici bir mazeretti. Sonra bir gün yurt dışında aynı menüyü yarı fiyatına yiyen vatandaş da haklı olarak sordu; “Yunanistan’da, Almanya’da, İspanya’da mekânlar maliyetsiz mi işletiliyor?”... Birçok ülkede vergi oranları bizdekinden bir hayli yüksek, basit bir aramayla ulaşabilirsiniz bu bilgiye. Kiralar desen, seçtiğin coğrafyaya göre uzaya çıkmış oralarda da. Ucuz işçi çalıştırmak gibi bir lüksleri de neredeyse hiç yok... *** Peki, eloğlunun müşterisine bizdekinin yarı fiyatına yedirdiği rakamlar nasıl sabit kalabiliyor? Çünkü oradaki tedarik zincirinde; en küçükten en büyüğe doğru bizdeki gibi çok yüksek karlılığa odaklanmış bir ticari anlayış yok. Çünkü oralardaki toptancılar kafasına göre yapıştırmıyor fiyat etiketlerini. Son tüketiciye ulaşana kadar 10 misline gelmiyor fiyatlar. Ayranı eloğlu pek bilmez ama bilse de 15 liradan alıp 80 lira yazmaz kutusuna... *** Meselenin ismini doğru koymak bu yüzden önemli sevgili okur. Bakın dönerin yüz gramı 400 liradan satılıyor. Yani kilosu 4000 TL, düş yanlıkların maliyetini; 3500 TL. Karkas eti 500 liradan alan dönerci kardeşim diyelim ki 4000 liradan sattığı etin yüzde 50’sini maliyet giderlerine harcasa bile masadaki tabaktan yüksek karlılık sırıtıp duruyor müşterinin suratına... Ha, bir de bunu seyyar arabalarda saydığım masraf kalemlerinin yanından bile geçmeden aynı fiyata satan esnaf kardeşim var ki “herkes büyük ekmeğin peşinde” diyerek girmeyeyim hiç o sokaklara... *** Kontrolü devletten beklemek faslını çoktan geçtik. Özdenetim mekanizmasının eşiğini geçeli de uzunca bir zaman oldu. Bu durumda halkın sorgulama hakkına muhatap olacak bir merci bulmak da meselenin büyüğü oldu. E, oradan da “alışacaksınız parmak arası terlikliler sizi” diye cızırtılı bir beyan gelirse; “o zaman bunu yakın zamanda seri halde batacak olan meslektaşlarına sen anlat” yanıtını patlatır müşteri de. Darılmaca filan yok... Geldik mi yazının başına. Tekrar buraya yapıştırmaya gerek yok paragrafı. Bir son söz ekleyelim. Vurgun vuranı da vuran bir bumerangdır! *** Sığınaklar ve sığınacak limanlar! Memleket gündemine aniden giren sığınak meselesine de değinmeden olmaz. Durumu iki yıl önce Çevre Şehircilik Bakanı Murat Kurum dillendirmiş üst yönetim ve kabineye... Sonra üst üste gelen depremler, doğal afetler, dünyanın ve coğrafyamızın içinde bulunduğu savaş psikolojisi 1940’lı yıllardan beri ötelenip duran meseleyi geldi yine masanın üstüne koyuverdi geçtiğimiz hafta... Büyük Marmara depreminden sonra toplanma alanları meselesine hassasiyetle eğildi hükümetler. Neden sonra o alanların sürekli taşındığını ve her taşınmada da azaldığını gördük. Bir de baktık ki alan da veren de kalmamış. Neyse... Şimdi olmazsa olmaz bir noktadayız çünkü geçtiğimiz kabineden 81 il için acil planlama ve eylem kararı çıkmış... “Zararın neresinden...” diyerek lafa başlamadan, tam sırası şimdi diyorum. Ha bu arada durumu yüksek irtifadan önce planlayıp vaziyet alanlar da var. Misal, Emrullah Turanlı... KKTC Ercan Havalimanının yapımını bitirdikten sonra kendisiyle laflamıştık yeni projeleri üstüne. O zaman ilginç bir bilgi notu düşmüştü... “İstanbul’un yer kabuk yapısının Japonya ile ciddi benzerlikler taşıdığını ve depremsellik üzerinden yapılacak kent mimarisinde Japon modellemesinin örnek alınması gerektiğini” söylemişti... Üzerinden çok uzun süre geçmedi ve önceki gün Şişli’de afet ya da Maazallah olası bir savaş durumunda 550 bin kişiye 2 yıl boyunca güvenli sığınak sağlayacak şekilde tasarlanmış bir kent modelini hayata geçirdiğini öğrendim... Bir sığınak da olması gereken uyku tulumundan battaniyesine, yemek üretim alanlarından çalışma ofislerine kadar her ayrıntının düşünüldüğü modelin 9 ve üstü şiddete dayanıklı teknoloji ve mühendislik çözümleri de dikkatimi çekti... Daha da önemlisi bu alanın taşınma riski yok artık. Bu yüzden vaziyet alma konusunda hemfikir olan yetkililere ciddi bir prototip var artık İstanbul’da... Toparlayacak olursak; memleketinin meselesini kendi meselesi olarak gören kim varsa bilaistisna selam ederim. Sığınacak vicdan limanıdır bana göre hepsi... *** Genç kalmaya yemin etmiş! Sevgili Güntay Şimşek’in havacılık endüstrisi üstüne yazdığı her kelimeyi dikkatle takip ediyorum. İstikbalin göklerde olduğuna inananlardanım çünkü... Bu arada hava ulaşımının Türkiye için hem yerli hem de uluslararası pazarda ciddi bir teveccüh gördüğünü de söylememe gerek yok. Uçak bilet fiyatları söylüyor zaten her şeyi... Neyse. Havadaki güçlü markaların arasındaki rekabet koşusuna yeni katılmasına rağmen hızlı yol almayı başaran AJet stratejik tercihleriyle de dikkat çekmeye başladı... Türkiye’nin en genç markası olmasına rağmen, filosunu gençleştirmek meselesinde ciddi yatırımlar yapıyor. Bu menzilde 4 yeni Boeing 737-8 MAX filosuna katmış, 2026 hedefi ise 45 uçak daha... Ha, dikkat çeken bir ayrıntı da uçak koltuklarının Miligram adı verilen yerli koltuklardan monte edilmiş olması. Daha da önemlisi şirketin ufkuna koyduğu stratejik menzil gibi geldi bana. O da “Ankara + (Plus) Projesi” ile Başkent ve çevre illerinin turistik anlamda çekim merkezi haline getirmek ve bunu Ankara’ya 25 başat ülkeden aktarmasız seferlerle gerçekleştirmek... Ulusal rekabetin yanı sıra Türkiye’nin böyle lobi gerektiren işlere de alan açarak dünya çapında sürdürülebilir bir kaptan şapkasını takacağına inanıyorum... Tüm markalarımızın kanatları rüzgarla dolsun!", "date": null}
{"url": "https://www.haberturk.com/yukselen-burc-hesaplama", "title": "Yükselen Burç Hesaplama 2025", "content": "Yükselen Burç Nedir? Yükselen burç, doğum haritasında doğum anında yükselen burç olarak adlandırılan burçtur. Yükselen burç, doğum haritasının en önemli unsurlarından biridir ve kişinin kişiliği, dış görünüşü ve genel olarak hayatındaki deneyimleri üzerinde önemli bir etkiye sahip olduğuna inanılır. Doğum haritası, doğum anındaki göksel cisimlerin konumlarını ve açılarını temsil eden bir astrolojik haritadır. Bu haritada yükselen burç, doğum saati ve yerine bağlı olarak değişir. Yükselen burç, doğum haritasının 1. evinde yer alır ve kişinin hayatındaki fiziksel görünümü, kişiliği, davranışları ve yaşam yolundaki yönünü etkiler. Astrolojide, burçlar kişinin doğum tarihine göre belirlenirken, yükselen burç doğum saati ve doğum yeri ile belirlenir. Kişinin doğru yükselen burcunu öğrenmek, doğru bir doğum haritası analizi yapmak için önemlidir ve bu analiz kişinin yaşamında rehberlik edebilir.", "date": null}
{"url": "https://www.haberturk.com/resmi-ilanlar/tc-ankara22-asliye-hukuk-mahkemesi-3818383", "title": "T.C. ANKARA 22. ASLİYE HUKUK MAHKEMESİ", "content": "T.C. ANKARA 22. ASLİYE HUKUK MAHKEMESİ Sayı : 2025/88 Esas Konu : İlanen Tebligat Hakkında 04.08.2025 İLAN Davacı , TÜRKİYE İSTATİSTİK KURUMU BAŞKANLIĞI ile Davalı , FAİK ATASOY arasında mahkememizde görülmekte olan Tazminat (Manevi Tazminat) davası nedeniyle; Ankara 22. Asliye Hukuk Mahkemesi'nin 2025/88 Esas sayılı dosyasında davalı Faik Atasoy adına tebligat yapılamadığından; Mahkememizin 24/07/2025 tarihli ön inceleme tensip zaptı uyarınca; \"Davacı vekiline ve davalıya ön inceleme duruşması için HMK'nun 139. maddesi uyarınca açıklamalı davetiye gönderilmesine, Belirlenen gün ve saatte duruşmaya gelmediğiniz veya gelip de davayı takip etmediğiniz takdirde dosyanın işlemden kaldırılacağı, sulh için gerekli hazırlığı yapmanız duruşmaya gelmediğiniz takdirde diğer tarafın yargılamaya devam etmek istemesi durumunda yokluğunuzda yapılan işlemlere itiraz edemeyeceğiniz, iş bu tebligatın tarafınıza ulaşmasından itibaren iki haftalık kesin süre içinde dilekçenizde gösterdiğiniz ancak henüz sunmadığınız belgeleri mahkemeye sunmanız veya başka yerden getirtilecek belgelerin getirtilebilmesi amacıyla gereken açıklamayı yapmanıza, verilen kesin süre içerisinde yukarıda açıklanan hususların yerine getirilmemesi halinde HMK'nın 139/1-ç maddesi uyarınca dosyaya sunulmayan veya gerekli açıklamala yapılmayan delillerin dayanılmasından vazgeçilmiş sayılmasına karar verileceği ihtar olunmasına( ihtaratın tebligat ile yapılmış sayılacağına), Ön inceleme duruşmasının 11/12/2025 günü saat 09:50 'a bırakılmasına,\" dair karar verildiği hususlarının iş bu ilanın yayın tarihinden itibaren 7 gün içinde muhataba tebliğ edilmiş sayılacağı ilanen ihtar ve tebliğ olunur.", "date": null}
{"url": "https://www.haberturk.com/uc-tup-kanla-hayat-kurtarabileceginizi-biliyor-muydunuz-3818488", "title": "Üç tüp kanla hayat kurtarabileceğinizi biliyor muydunuz?", "content": "Kırklareli Yenice Köyü, bu yıl 31 Ağustos'ta düzenlenecek olan Zelenika Şenliği’nde sadece kültürel bir dayanışmaya değil, aynı zamanda hayat kurtaran bir iyilik hareketine de ev sahipliği yapacak. Dört yıldır lösemiyle mücadele eden 20 yaşındaki Eylül Ercan'ın hayata tutunabilmesi için şenlikte kan bağışı seferberliği de düzenlenecek. EYLÜL'ÜN HASTALIĞI NÜKSETTİ Eylül'e daha önce alojenik yani yabancı donörden ilik nakli yapıldı. Ancak bu zorlu sürecin ardından yeniden nükseden hastalık için Eylül'e yeniden ilik nakli yapılması gerekecek. Şimdi hastalığı yenebilmek için hem Eylül hem de ailesi, donör arayışında. Eylül'ün annesi Gülşen Ercan Akan’ın girişimleri sayesinde Zelenika Şenliği’nde, Kızılay ve İstanbul Türk Kök Hücre Merkezi aracılığıyla kan ve kök hücre bağışı yapılabilecek. İLİK NAKLİ BEKLEYEN YÜZLERCE ÇOCUĞA DA UMUT OLACAK Anne Akan, \"Bu arayış sadece Eylül için değil; ülkemizin dört bir yanında, ilik nakli bekleyen yüzlerce çocuk için de umut taşıyor\" dedi. Şenlik günü alanda bulunacak Kızılay aracı ve uzman ekip, bağış yapmak isteyen gönüllülerden sadece üç tüp kan alarak kök hücre verici kaydını gerçekleştirecek. Bu organizasyonun gerçekleşebilmesi için köyde en az 50 gönüllü bağışçıya ihtiyaç olduğunu belirten Akan, \"Bu nedenle şenlik öncesinde bağış yapmayı kabul eden gönüllülerin isimlerinin toplanması gerekiyor\" dedi. Eylül’e destek olmak, aslında hayatta kalma mücadelesi veren başka çocuklara da umut olacak. BAŞKA ÇOCUKLAR İÇİN DE UMUT OLABİLİRSİNİZ Bağışçı kazanım çalışmaları tek bir hasta adına yapılmıyor. Bu nedenle kök hücre verici olmak isteyen gönüllüler, aslında tüm hastalar için aday oluyor. Bu noktada ise eşleşme gerçekleştiğinde bağıştan vazgeçilmemesi, başka hastaların hayatı için kritik bir önem taşıyor. Bu nedenle Zelenika Şenliği’nde bağış yapacak gönüllüler, yalnızca Eylül’e değil, hayatta kalma mücadelesi veren başka çocuklar için de umut olacak. BAĞIŞÇI OLABİLMEK İÇİN... Bağışçı olmak isteyen bir kişi: - 18-35 yaş aralığında sağlıklı bir kişi olmalı. (Hepatit B, Hepatit C ve Sifiliz hastalığı geçirmemiş olan, kronik hastalığı bulunmayan, kanser, HIV (AIDS) tanısı almamış olan kişiler). - Başvuru sonrası Türk Kızılay personeli tarafından bilgilendirme yapılır. Eğer bağışı kabul ederseniz; Gönüllü Kök Hücre Bağışçı Adayı Bilgilendirme ve Onam Formunu doldurup imzalayarak bu bağışı resmi olarak onaylamanız istenir. - Türk Kızılay tarafından kan grubunuzun, bulaşıcı enfeksiyon hastalıkları açısından testlerinizin (HIV, Hepatit B, Hepatit C ve Sifiliz) ve doku tiplemenizin çalışılabilmesi için 3 tüp kan örneği alınır. - Eğer bulaşıcı hastalıklar açısından test sonucunuz negatif ise doku tipinizin belirlenmesi için HLA numuneniz TÜRKÖK Doku Tipleme Laboratuvarı’na gönderilir ve doku tipleme testi sonuçlarınız TÜRKÖK Kemik İliği Bankası veri tabanına aktarılır. - Bulaşıcı hastalıkların varlığı tespit edilirse bağışçı adayı olamazsınız. TÜRKÖK Kemik İliği Bilgi Bankası veri tabanına kaydınız gerçekleştirilmez ve bu konuda bilgilendirilirsiniz. SADECE ÜÇ TÜP KANLA HAYAT KURTARIN Türkiye Kök Hücre Koordinasyon Merkezi, sadece üç tüp kan vererek hayat kurtarmanın nasıl mümkün olduğuna dair tüm bilgileri paylaşıyor. Kök hücre bağışında bulunabilir miyim? 18-35 yaş aralığında ve fiziken ve ruhen sağlıklı birey olma koşulu aranıyor. Türk Kızılay tarafından bağışçı adayı bilgilendirilerek onam formu alınıyor. Kemik İliği Bankası veri tabanında kaydı gerçekleşmiş bağışçı adayları 55 yaşına kadar veri tabanında kayıtlı kalıyor. Nerede kök hücre bağışında bulunabilirim? Size en yakın Kök Hücre Bağışçı Merkezi ve Sabit Kan Alma Merkezlerinde kök hücre bağışı ile ilgili bilgilendirme alabilir ve kök hücre bağışçı adayı olabilirsiniz. Kan örneği verdim. Kök hücre bağışında bulunmuş oluyor muyum? Türkiye Kök Hücre Bağışçı Merkezi (TÜRKÖK) Ulusal Kemik İliği Bankası Veri Tabanına bağışçı adayı olarak dahil olabilmek için, Türk Kızılay aracılığıyla kök hücre bağışçı adaylarından bulaşıcı hastalıklar açısından serolojik (bulaşıcı hastalık) testlerin çalışılması, kan grubu belirlenmesi ve doku tiplemesi yapılabilmesi için 3 tüp kan numunesi alınıyor. Bulaşıcı hastalık testlerinin negatif çıktığı durumda bağışçı adaylarının doku tipleme numunesi Sağlık Bakanlığı Doku Tipleme Laboratuvarı’na teslim ediliyor ve burada analiz işlemleri tamamlanıyor. Ardından doku tipleme sonuçları TÜRKÖK Kemik İliği Bankası veri tabanına aktarılıyor. Hasta başvuruları sonucunda veri tabanı taranıyor. Bir hasta ve bağışçı adayı arasında uyum tespit edildiğinde, Türk Kızılay sizinle tekrar iletişime geçecek ve yaptığınız bağışla ilgili onayınızı isteyecek. Bu aşamadan sonra kök hücre bağışı ile ilgili süreç başlamış oluyor. Yani ilk aşamada verilen kan örneği gerekli testlerin yapılabilmesi için oluyor.", "date": null}
{"url": "https://hthayat.haberturk.com/ev-islerini-hafifletmenin-basit-sirri-1086024", "title": "Ev işlerini hafifletmenin basit sırrı", "content": "Yayımlanan yeni bir araştırma, çamaşır yıkama, ütü yapma, bulaşık yıkama, yerleri temizleme ve bankacılık işlemleri gibi günlük aktivitelerin bir arkadaş ile birlikte yapıldığında daha zevkli olduğu ortaya kondu. 297 farklı etkinlik faktörü arasında yalnızca mutfak temizliğinin sosyal etkileşimle birlikte daha az keyif verdiği belirlendi. Araştırma, sosyal etkileşim ve mutluluk arasındaki ilişkiyi 80’den fazla günlük etkinlik üzerinden inceledi. Dört yıl boyunca 41.094 katılımcıdan alınan 105.766 etkinlik kaydı analiz edildi. Katılımcılar, günlük aktivitelerin neredeyse tamamını başkalarıyla birlikte yaparken daha keyifli olarak değerlendirdi. Araştırmacılar, genellikle tek başına yapılan bir etkinlik olan kitap okumanın gerçekten başkalarının yanında daha keyifli olup olmadığını ve bunun diğer etkinlikler için de geçerli olup olmadığını sorguladı. “Geniş bir teorik ve ampirik kanıt, sosyal etkileşimin neredeyse her aktiviteyi daha keyifli hale getirebileceğini gösteriyor” diye eklediler. Araştırmacılar, 2010, 2012, 2013 ve 2021 yıllarındaki Amerikan Zaman Kullanım Araştırması’nın (American Time Use Survey) dört dalgasından veri kullandı; bu yıllarda mutlulukla ilgili sorular yer alıyordu. Katılımcılara günlerinden rastgele seçilen üç bölüm soruldu ve o an ne kadar mutlu hissettikleri 0 ile 6 arasında bir ölçekle değerlendirildi. Ardından bu süreçte biriyle etkileşim halinde olup olmadıkları soruldu. Geçtiğimz ay, Dr. Simon Opher, depresyon yaşayan hastalara canlı futbol maçlarına katılma fırsatı sunacak bir program geliştirdi. Opher, antidepresanlara alternatif olarak sosyal reçetelendirmeyi güçlü bir şekilde savunuyor. Daha önce hastalarına yalnızlığı azaltmaya yardımcı olduğunu söylediği komedi gösterileri ve bahçecilik gibi etkinlikler reçete etmişti. Covid karantinası sırasında sosyal etkileşim kısıtlandığında, Birleşik Krallık’ta yaşayanların dörtte biri kendini yalnız hissettiğini bildirdi. En çok etkilenen grup ise 18 - 24 yaş arasındaki gençlerdi; bu grubun yüzde 44’ü yalnızlık yaşadığını kabul etti. Ancak araştırmaya göre, her deneyim sosyal etkileşimle daha iyi hale gelmeyebilir. Önceki çalışmalar, paylaşılan bir deneyimin etkisinin, etkinliğin ne kadar keyifli olduğuna bağlı olduğunu öne sürüyor. Keyifli aktiviteler genellikle sosyal etkileşimle daha iyi hale gelirken, hoş olmayan aktiviteler başkalarının yanında daha sıkıcı hale gelebilir. Bir çalışma, insanların tatlı çikolataları sosyal ortamda daha lezzetli, bitter çikolataları ise daha kötü bulduğunu ortaya koydu. Kaynak: Harriette Boucher. \"The surprising trick that could help you tackle your daily chores\". Şuradan alındı: (23.08.2025).", "date": null}
{"url": "https://www.haberturk.com/ekonomi/altin/1879-22-ayar-bilezik-grami", "title": "Canlı 22 Ayar Bilezik Fiyatı Bugün Ne Kadar?", "content": "Section Name 2 HRM_G22BIL 22 AYAR BİLEZİK GRAMI 4.350,13 %0,92 ALIŞ 4.127,58 ₺ SATIŞ 4.350,13 ₺ FARK 39,49 ₺ ÖNCEKİ KAPANIŞ 4.310,64 ₺ EN YÜKSEK 4.358,56 ₺ EN DÜŞÜK 4.293,32 ₺ 22 ayar bilezik fiyatları, yatırımcılar ve hediye amaçlı bu değerli metali almak isteyenler tarafından araştırılmaktadır. 22 ayar burma bilezik fiyatları ne kadar, bugün kaç TL sorusu ile anlık ve canlı 22 ayar bilezik fiyatı hakkında güncel rakamlara ulaşabilirsiniz. Bilindiği gibi, 22 ayar bilezik, kalitesi ve işçiliğine göre değişiklik gösterebilmektedir. Özellikle düğünlerde hediye olarak 22 ayar bilezik tercih edilmektedir. Önceki kapanışta 4.310,64 TL olan 22 ayar bilezik fiyatı, saat 03:47 itibarı ile 4.350,13 TL'den işlem görüyor. En düşük 4.293,32 TL seviyesini gören 22 ayar bilezik, en yüksek olarak 4.358,56 TL'yi test etti. Serbest piyasa ve Kapalıçarşı’dan günlük, haftalık, aylık ve yıllık rakamlarla 22 ayar burma bilezik fiyatı hesaplama için doğru yerdesiniz. Uzman yorumları ve son dakika gelişmeleri ile beraber 22 ayar bilezik alış - satış fiyatı için Habertürk’ün 22 ayar bilezik fiyatı sayfasını ziyaret edebilirsiniz.", "date": null}
{"url": "https://www.haberturk.com/ne-demek", "title": "TDK Sözlük Anlamları ve Türkçe Kelime Kökeni", "content": "NE DEMEK, TDK SÖZLÜK ANLAMLARI Hangi kelime ne anlama geliyor? Kelimelerin TDK Sözlük anlamları nedir? Gündelik yaşam içerisinde merak edilen birçok kelimenin/sözcüğün merak edilen ve TDK Türkçe Sözlük içerisinde yer alan mana ve anlamlarına Habertürk Ne Demek Türkçe TDK Sözlük sayfası üzerinden ulaşabilirsiniz. İşte A'dan Z'ye harf sırasına göre TDK Türkçe Sözlüğü kelime anlamları listesi...", "date": null}
{"url": "https://www.haberturk.com/travis-kelcenin-eski-sevgilisi-kayla-nicole-nisan-haberine-sessiz-kalmadi-magazin-haberleri-3818582-magazin", "title": "Travis Kelce’nin eski sevgilisi Kayla Nicole, nişan haberine sessiz kalmadı", "content": "Aylardır konuşulan bir aşk, artık resmileşti. Geçtiğimiz günlerde, bir süredir dünyanın en çok merak edilen çifti olan Taylor Swift ve Travis Kelce, sosyal medya hesaplarından nişanlandıklarını duyurdu. Bu mutlu haberin ardından, gözler hemen Travis'in eski sevgilisi Kayla Nicole'a çevrildi. 2017'de başlayıp 2022'de sona eren beş yıllık bir ilişki yaşamış olan Kayla, Travis'in Taylor'la olan aşkının başlangıcında da gündemden düşmemişti. Sessizliğini koruyan Kayla, nişan haberinin duyurulduğu gün dikkat çekici bir paylaşım yaptı. Oyuncu Tracee Ellis Ross'un sözlerini alıntılayarak; \"Mutluluk geçici, neşe ise köklü ve kalıcıdır,\" dedi. Bu sözlerin üstüne ise, yıllar önce okuduğu bir kitaptan bahsetti ve \"Benim de ulaşmayı hedeflediğim şey bu\" notunu ekledi. Mirror'ın haberine göre Kayla Nicole zorlu bir süreçten geçtiğini bir kez daha gözler önüne serdi. Eski ilişkisi ve Travis'in yeni aşkı yüzünden sürekli karşılaştırıldığını daha önce de dile getirmişti. Hatta bir röportajında, \"Ben gökyüzünün mavi olduğunu bile yazsam, eski ilişkimle ilgili yorumlar geliyor\" diyerek yaşadığı baskıyı ve bu durumun onu ne kadar üzdüğünü anlatmıştı.", "date": null}
{"url": "https://hthayat.haberturk.com/astroloji/index/basak", "title": "BAŞAK Burcu Günlük Yorumları", "content": "Yükselen Burç Hesaplama Görünüşünüzü ve sizin kendinizi nasıl gördüğünüzü etkileyen burç olan yükselen burcu doğum anınızda ufuk çizgisinden yükselen burçtur. Yükselen burç Ay ve yönetici gezegen ile bağlantılıdır. Yükselen burcunuz kendi burcunuz kadar önemli ve etkilidir. Peki yükselen burcunuzu nasıl öğrenirsiniz? Yükselen burç saat olarak ortalama iki saatte bir değişir. Cinsiyetiniz, doğum tarihiniz, doğum saatiniz ve doğduğunuz yer ile doğrudan ilgilidir. Tüm bu bilgileri biliyorsanız yükselen burcunuzu kolaylıkla öğrenebilirsiniz. Aşağıdaki kutudan burcunuzu seçin ve saate göre yükseleninizi öğrenin...", "date": null}
{"url": "https://www.haberturk.com/manisa-haberleri/38967256-manisada-30-agustos-zafer-bayrami-kutlandi", "title": "Manisa'da 30 Ağustos Zafer Bayramı kutlandı", "content": "Törende şiirlerin okunmasının ardından Kaymakam Talha Altuntaş ve Belediye Başkanı Daban tebrikleri kabul etti. Selendi Kaymakam Vekili Kula Kaymakamı Talha Altuntaş ve Belediye Başkanı Murat Daban, 30 Ağustos Zafer Bayramı dolayısıyla Devlet Bahçeli Kent Meydanı'ndaki Atatürk Anıtı'na çelenk sundu. Kula'da Yunus Emre ve Şehit Ömer Halisdemir Kent Meydanı'ndaki törende, Kula Kaymakamlığı, Garnizon Komutanlığı ve Belediye Başkanlığı anıta çelenk sundu. Atatürk Anıtı'ndaki törenin ardından Kaymakam Güldoğan, Belediye Başkanı Nurlu ve Garnizon Komutan Vekili Ulaştırma Yarbay Nuri Duman tebrikleri kabul etti. Kaymakam Fatih Bayram ve Başkan Erkan Kara kabirlere karanfil bıraktı, dua etti. Saygı duruşu ve İstiklal Marşı'nın okunmasının ardından ilçe protokolü Demirci Eski Kabristanında bulunan Milli Mücadele kahramanlarının kabirlerini ziyaret etti. Demirci ilçesindeki törende Kaymakam Fatih Bayram, Garnizon Komutanı Binbaşı Hüseyin Cihan Korkmaz ve Belediye Başkanı Erkan Kara tarafından Atatürk Anıtı'na çelenk sunuldu. Etkinlik Turgutlu Belediyesi Halk Oyunları ekibi tarafından sahnelenen gösteri ve öğrencilerin oratoryosu ile sona erdi. Anadolu Ajansı ve DHA tarafından geçilen tüm Manisa haberleri, bu bölümde Haberturk.com editörlerinin hiçbir editoryal müdahalesi olmadan otomatik olarak ajans kanallarından geldiği şekliyle yer almaktadır. Manisa Haberleri alanında yer alan haberlerin hepsinin hukuki muhatabı haberi geçen ajanslardır.", "date": null}
{"url": "https://www.haberturk.com/chery-nin-yeni-markasi-omoda-turkiye-ye-geliyor-3817084-ekonomi", "title": "Chery'nin yeni markası Omoda Türkiye'ye geliyor", "content": "2023 yılında Türkiye'ye geri dönen Çinli otomobil markası Chery, bünyesinde faaliyet gösteren markalardan Omoda'yı Türkiye'ye getiriyor. Bu kapsamda, markanın D-SUV modeli Omoda 7'nin Türkiye'de satışa sunulacağı açıklandı. Grup olarak 2024 yılında gelir, satış hacmi, ihracat ve NEV satışlarında rekor seviyelere ulaştıklarını söyleyen Omoda & Jaecoo Türkiye Başkan Yardımcısı Vivian Jiang, \"Chery Grubu yılın ilk yarısında 550 bin adetlik araç ihracatı gerçekleştirerek Çin'in toplam otomobil ihracatının yaklaşık yüzde 20'sini oluşturdu ve Çin'in otomobil ihracatında ilk sırada yer almaya devam etti. Omoda ve Jaecoo ise, Temmuz 2025 itibarıyla, sadece 27 ayda dünya genelinde toplam 600 bin adedin üzerinde satış gerçekleştirirken bu başarıya en hızlı ulaşan yeni marka oldu\" dedi. REKLAM 2023'TE TÜRKİYE'YE GERİ DÖNDÜ Türkiye pazarına ilk olarak 2008 yılında giren, fakat umduğunu bulamayınca 2017'de pazardan çıkma kararı alan Çinli otomobil üreticisi Chery, 2023 yılında ise yeniden Türkiye'ye döndü. Markanın Türkiye'deki ilk modelleri ise Omoda 5, Tiggo 7 Pro ve Tiggo 8 Pro modelleri oldu.", "date": null}
{"url": "https://www.haberturk.com/5-i-birden-kendini-yere-atti-guncel-haberler-3817706", "title": "5'i birden kendini yere attı! - Güncel haberler", "content": "5'i birden kendini yere attı! Olay, İstanbul'da meydana geldi. İstanbul Bağcılar'da bir tekstil firması kurşun yağmuruna tutuldu. Camlar delik deşik oldu. Odadaki 5 kişi yere yatıp canını kurtardı ve o anları Show Haber'e anlatan iş yeri sahibi 20 yıllık dostum haraç kesmeye çalışıyor iddiasında bulundu. Habertürk Giriş: 26.08.2025 - 19:57 Güncelleme: 26.08.2025 - 19:57 facebook twitter-x bluesky linkedin whatsapp mail print copy ABONE OL", "date": null}
{"url": "https://www.haberturk.com/gece-calisanlarda-obezite-riski-daha-yuksek-3818686", "title": "Gece çalışanlarda obezite riski daha yüksek", "content": "Genel Cerrahi Uzmanı Doç. Dr. Güner Çakmak, obeziteye karşı dikkat edilmesi gerekenleri anlattı. Obeziteyi tanımlarken Dünya Sağlık Örgütü (DSÖ) kriterlerine dikkat çeken Doç. Dr. Çakmak, \"Vücut Kitle İndeksi (VKİ) 25-30 arası olanlar kilolu, 30-40 arası obezdir. VKİ 40 ve üzeri morbid obez, 50-55 üzeri ise süper obez olarak adlandırılır\" ifadelerine yer verdi. Çakmak, bu sınıflamanın hastaların sadece fazla kilolu olma durumunu belirlemediğini, aynı zamanda kişinin sağlık risklerinin de belirlediğini vurguladı. Çocukluk çağı obezitesi kolon kanseri riskini artırıyor Haberi Görüntüle \"PORSİYONLAR BÜYÜDÜ, YÜRÜYÜŞ AZALDI\" Günümüzde yaşam tarzının obeziteyi tetiklediğini belirten Doç. Dr. Çakmak, \"Daha az hareket ediyoruz, oturduğumuz süre artıyor. Yeme alışkanlıklarımız değişti, porsiyonlar büyüdü. Paketli ve endüstriyel gıdaların tüketimi arttı. Ayrıca araba kullanımıyla günlük yürüyüş miktarımız azaldı. Tüm bu faktörler obezitenin temel sebeplerini oluşturuyor\" ifadelerini kullandı. REKLAM \"TÜRKİYE'DE KADINLARIN YÜZDE 23'Ü, ERKEKLERİN YÜZDE 16'SI OBEZ\" Ülkemizdeki obezite oranlarına dikkat çeken Doç. Dr. Çakmak, \"TÜİK 2019 yılı verilerine göre, 15 yaş ve üzeri obezite oranı yüzde 21,2'dir. 2022 verilerine bakıldığında kadınların yüzde 23,6'sı obez, yüzde 30,9'u obez öncesi. Erkeklerde ise yüzde 16,8 obez, yüzde 40,4 obez öncesi grubunda yer alıyor. Bu veriler, yaşam tarzımızın değiştiğini ve obezitenin hızla arttığını gösteriyor\" dedi. \"KRONİK HASTALIK RİSKİNİ ARTIRIYOR\" Obezitenin sadece kilo problemi olmadığını, kronik hastalık riskini de artırdığını belirten Doç. Dr. Çakmak, \"Diyabet riski yaklaşık 4 kat artıyor. Hipertansiyon riski 2-2,5 kat, iskemi ve kalp hastalığı riski 1,5-2 kat artıyor. Beyin damar tıkanması riski de 1,5 kat yükseliyor. Ayrıca bazı kanser türleri için de obezite önemli bir risk faktörüdür\" diye konuştu. Obezite cerrahisinin yalnızca belirli kriterlere uyan hastalarda uygulandığını söyleyen Doç. Dr. Çakmak, \"VKİ (Vücut Kitle İndeksi) 40 ve üzeri olanlar cerrahi adaydır. VKİ 35-40 arasında olup tip 2 diyabet, karaciğer yağlanması, uyku apnesi, hiperkolesterolemi veya KOAH gibi yandaş hastalıkları bulunanlarda da cerrahi tedavi uygulanabilir\" açıklamasında bulundu. \"GECE TÜKETİLEN YÜKSEK KALORİLİ GIDALAR OBEZİTE RİSKİNİ ARTIRIYOR\" Uyku düzeninin kilo kontrolünde önemli rol oynadığını vurgulayan Doç. Dr. Çakmak, \"Gece çalışanlar veya uyku düzeni bozuk olanlar, hormon dengesindeki değişiklikler nedeniyle daha kilolu olabiliyor. Büyüme hormonu ve diğer metabolik hormonlar yeterince salgılanmıyor. Ayrıca, gece tüketilen gıdalar genellikle düşük proteinli, yüksek şeker ve kalorili atıştırmalıklar oluyor. Bu durum obezite riskini artırıyor\" dedi.", "date": null}
{"url": "https://www.haberturk.com/spotify-da-uygulama-ici-mesajlasma-donemi-3818200-teknoloji", "title": "Spotify'da uygulama içi mesajlaşma dönemi", "content": "Popüler müzik ve podcast platformlarından Spotify, kullanıcı deneyimini daha sosyal hale getirmek için “Mesajlar” özelliğini tanıttı. Kullanıma sunulan bu özellik, mobil uygulama üzerinden arkadaşlarla doğrudan iletişim kurmayı ve içerik paylaşmayı kolaylaştırıyor. Türkiye’de de aktif olan bu yenilik, Spotify’ın sosyal medya özelliklerini genişletme stratejisinin önemli bir adımı olarak öne çıkıyor. Kullanıcı dostu arayüzü ve güvenlik önlemleriyle dikkat çeken özellik, müzik severlerin paylaşım alışkanlıklarını dönüştürmeyi hedefliyor. MESAJLAŞMA ÖZELLİĞİ NASIL ÇALIŞIYOR? Spotify’ın “Mesajlar” özelliği, kullanıcıların dinledikleri içeriği uygulama içinden hızlıca paylaşmasına olanak tanıyor. Oynatılıyor ekranındaki paylaş simgesine dokunarak bir şarkı, podcast veya sesli kitap seçiliyor ve sohbet ekranında bir arkadaşla paylaşılıyor. Kullanıcılar, paylaşılan içeriğe metin ekleyip emojilerle tepki verebiliyor, böylece sohbet daha kişisel bir hale geliyor. Sol üst köşedeki profil simgesinden erişilen “Mesajlar” sekmesi, tüm sohbetleri ve paylaşılan içerikleri arşivliyor. Şimdilik sadece birebir sohbet destekleniyor; grup sohbeti ise henüz sunulmuyor. • Mobil uygulamada, dinlediğiniz içeriğin Oynatılıyor ekranında paylaş simgesine dokunun. • Bir arkadaş seçip içeriği paylaşın. • Sohbet ekranında metin yazın veya emojiyle tepki verin. • Profil simgesinden Mesajlar sekmesine giderek geçmiş sohbetleri görüntüleyin. GİZLİLİK VE GÜVENLİK ÖNLEMLERİ Spotify, mesajların iletim ve depolama sırasında endüstri standardı şifreleme kullandığını belirtiyor, ancak uçtan uca şifreleme sunulmuyor. Platform kurallarına uymayan içerikleri denetlemek için mesajlar proaktif olarak incelenebiliyor. Kullanıcılar, rahatsız edici mesajları şikayet edebilir veya istenmeyen kişileri engelleyebilir. Ayarlar > Gizlilik ve Sosyal bölümünden özelliği tamamen kapatma seçeneği de mevcut. 16 yaş ve üzeri kullanıcılarla sınırlı olan özellik, genç kullanıcıların güvenliğini ön planda tutuyor. KULLANIM ALANI VE ERİŞİM Mesajlar özelliği, ilk olarak Latin Amerika ve Güney Amerika’da mobil cihazlar için kullanıma açıldı. Yakında ABD, Kanada, Brezilya, Avrupa Birliği, İngiltere, Avustralya ve Yeni Zelanda’da da yaygınlaşacak. Türkiye’de halihazırda aktif olan özellik, sadece mobil uygulamalarda kullanılabiliyor; masaüstü desteği henüz yok. Kullanıcılar, Instagram veya WhatsApp gibi platformlardan gelen Spotify bağlantılarıyla sohbet başlatabiliyor veya davet linkleriyle yeni konuşmalar açabiliyor.", "date": null}
{"url": "https://www.haberturk.com/ozel-icerikler/muhsin-kizilkaya-2291/3817791-tasinan-kilisede-gizli-o-muazzam-hikaye", "title": "Taşınan kilisede gizli o muazzam hikaye", "content": "Anasayfa Özel İçerikler Muhsin Kızılkaya Taşınan kilisede gizli o muazzam hikaye Sesli Dinle 0:00 / 0:00 Her insan bir âlem ise, her ülke bir dünyadır. Her insan dünyada biricik olduğuna kani, her ülke “asıl dünya benim etrafımda döner” der. Herkesin meşguliyeti farklı, herkes kendi derdini dünyanın en büyük derdi sanır. Mesela, dünyanın ulaştığı bu refah düzeyinde, Gazze’de BM resmen kıtlık ilan ederken, bizde Defne Samyeli ve bazı sosyalist solcuların öncülüğündeki bir güruh, sanki kimlikleri yasaklanma tehdidi altındaymış veya birileri kendilerine, “Kendinize Türk demekten behemehâl vazgeçin!” dayatmasında bulunuyormuş gibi davranarak, “kol başının kıratını” şahlandırmak üzere sürmekte olan “barış sürecine” çomak sokmaya çalışmaktalar. Aynı sırada İsveç’te ise bütün memleketin uzun süreden beri tartıştığı ve geçen hafta yerinden sökülerek beş kilometre uzağa götürülen “Kiruna Kilisesi”nin taşınması konuşuluyordu büyük bir heyecanla. * Mukaddes bir mekânı, bir türbeyi, bir evi, bir dini mabedi bulunduğu yerden, çeşitli sebeplerle başka bir yere taşıma fikri insanoğlunun kafasını hep meşgul ede durmuştur. Kim bilir, Ayasofya’yı bulunduğu İstanbul’dan kendisinin istediği yere taşıma fikri kaç Hıristiyan azizinin kafasını meşgul etmiştir? Hatta Dostoyevski gibi bir yazarın da imkânı olsa onu alıp Petersburg’a götürme hayallerini süslediği muhakkaktır. Oysa taş yerinde ağırdır ve yapının sahip olduğu mana, mekânın hususiyetinden gelir. * Santa Casa, yani “Kutsal Ev” efsanesini duymayanınız yoktur sanırım. Cebrail, Nasıra’da bulunan evde Meryem’i ziyaret etmiş, dünyaya “İsa adında bir çocuk” getireceğini bu evde müjdelemiş ona. Bir zamanlar Nasıra’da bulunan o ev şimdi İtalya’nın Ancona şehrine bağlı Loreto kasabasında bulunan Santa Casa Bazilikasının içindedir. Ev ortada kalmış, üzerine de onu muhafaza etsin diye bu bazilika inşa edilmiş. Ev Nasıra’dayken, Kutsal Aile Mısır’dan döndükten sonra bu evde yaşamış ve İsa’nın çocukluğu bu evde geçmiş. * Kudüs, Haçlıların elindedir. Büyük İslam komutanı Selahaddinê Eyubî şehri geri almak için plan yapıyor. Fetih gerçekleşmeden iki sene önce, 1185’te bir Yunan rahip, hac için gittiği kutsal topraklarda gördüğü evin iki bölümden oluştuğunu, bir bölüm Meryem’in odası olan küçük bir mağara, diğeri de Cebrail’in Meryem’e İsa’nın doğum müjdesini verdiği, mağaranın girişine inşa edilmiş tuğladan yapı olduğunu söylüyor. İşte bu evi Nasıra’dan alıp İtalya’nın Loreto kasabasına götürmüşler. Dindar Hıristiyanlar evi meleklerin taşıdığına inanırken, seküler olanlar da evin taşlarını deniz yoluyla, soylu Angelos Ailesi’nin desteği ve gemiyle buraya taşındığını söylerler. Her durumda, orta yerde bir büyük taşınma efsanesi olduğu bir gerçek. Dindarların inandığı efsaneye göre evin taşınması Haçlı Seferleri dönemine rastlar. 1291’e gelindiğinde Haçlıların Kutsal Topraklar üzerindeki hâkimiyeti tamamen biter. Bunun üzerine İsa, melekleri gönderir, evi alıp başka bir yere götürmelerini ister onlardan. İsa’nın emri şu şekildedir: “Kutsal Ev’i güvenli bir yere götürün, doğduğum bu toprakların düşmanlarından uzakta bir yere. Onu havaya kimsenin ulaşamayacağı yere kadar kaldırın. Kimse onu görmesin.” Mikail’in liderliğinde bir melekler ordusu harekete geçer, 12 Mayıs 1291 günü Kutsal Evi Nasıra’dan alıp Hırvatistan’ın Dalmaçya şehrinin Trsat kasabasına götürürler. Kasaba halkı bir sabah, kendilerine komşu gelmiş o evle karşılaşır, şaşırırlar. Kısa bir süre sonra Meryem, bir rahibe görünür ve evin hikâyesini anlatır ona, arkasından mucizeler peş peşe sökün eder, hastalar iyileşir ve o andan itibaren burası bir hac merkezine dönüşür. Kasaba halkı, küçük evin üstüne bir bina inşa ederek onu korumaya alır. Ancak sevinçleri kursaklarında kalır; 3 yıl 7 ay sonra, 10 Aralık 1294 günü kasaba halkı bir sabah uyanır; evin yerinde yeller esiyor, ev mucizevi bir şekilde kaybolup gitmiştir. 10 Aralık 1294’te, İtalya’nın Loreto bölgesinde ellerini alınlarına siper yapıp gökyüzüne bakan çobanlar, Adriyatik Denizi’nin üstünden, meleklerin kanatları üzerinde taşınan bir ev görürler. Kırmızı pelerin giymiş Mikail, rehberlik yapıyor onlara; Bakire Meryem ile Çocuk İsa ise evin üzerindedir. Bir sürü maceradan sonra melekler evi nihayet kasabaya adını veren defne ağaçlarıyla dolu bir tepeye bırakırlar. Efsaneye göre ev yerine indirildiğinde, orada bulunan bütün ağaçlar saygıyla eğilir. Burası günümüzün Loreto kasabasıdır. İki sene sonra Bakire Meryem bir münzeviye görünür ve ona evin hikâyesini anlatır. Bir süre sonra burası kutsal hac mekânı olur. Zamanla da üzerine onu muhafaza etmek için günümüzün Santa Casa Bazilikasını inşa ederler. 1960’ların başında yapılan arkeolojik kazılarda bulunan kanıtlar evin gerçekten de Nasıra’dan getirildiğine dair bulgulara rastlanılır zira Loreto bölgesinde kireç taşı ve sedir ağacından yapılmış inşaat malzemeleri yoktur. * “Kutsal Ev” tarihte taşınan ilk binadır belki ama son değil. Mısır’da Asvan Barajı’nın yapımı sırasında sular altında kalacak Ebu Simbel Tapınakları, 1960’ların başında UNESCO’nun liderliğinde çok uluslu bir ekip tarafından başka yere taşındı; bizde de Hisnakeyf sular altında kalırken bazı türbeler taşındı. Suriye’de iç savaş sırasında Süleyman Şah Türbesi’nin yeri değiştirildi, Yunanistan’da Akropolis’te bulunan küçük Nike Tapınağı, Osmanlılar taşlarını bir yerlerde dolgu malzemesi olarak kullandıkları için uzun uğraşlar sonucu yeniden inşa edildi. İnsanoğlu tarihi yapılar karşısında gerektiği zaman bu zorlu maceralara girişiyor çünkü bu yapılar ona bir şeyler anlatıyor. Taşların fısıltısı var, antik taşlar daima konuşur, kayıp bir hikâye anlatırlar bize. Anıttır bu yapılar ve her anıt insana tecrübeyle anlam kazanmış bir öğüt verir. Modern mimarlık tarihi araştırmalarında anıtsal yapıların rolünün her geçen gün daha çok büyümesinin sebebi budur. * Kiruna, İsveç’te kuzey kutbuna yakın kasvetli bir madencilik şehridir. Ondokuzuncu asrın sonu... Memleket açlık belasıyla karşı karşıya... Devlet çare arıyor, nüfus her geçen gün azalıyor, zaten üç milyonluk toplam nüfusun bir milyonu Amerika’ya kaçmışken buldukları demir cevheri, kendilerini hem kıtlıktan kurtarıyor hem de bugünkü zenginliğe kavuşmalarına... Bir yerde bir şehir varsa orada hastaneye, okula ve dini mabede de ihtiyaç vardır. Gustaf Wickman nam bir mimarın aklına parlak bir fikir gelir. Lapland denilen bu bölgede yüzyıllardan beri değişik bir kavim yaşıyor, ormanlık ve yer yer dağlık araziye yayılmış olan “Sami” denilen bu egzotik kavim kendilerinin inşa ettiği “lavvu” denilen çadırlarda yaşıyorlar. Kiliseyi tasarlayan mimar ilhamını işte bu çadırdan alır. Yüksek bir sivri uçla taçlanan dik, çapraz eğimli beşik çatısı nedeniyle profili dört taraftan üçgen Kiruna Kilisesini, geniş bir tabanın üzerine oturacak, uzaktan bakınca dar tavanıyla bir Sami çadırını andıracak. Kilisenin inşaatı 1912 yılında tamamlandı ve o günden beri hem şehrin simgesi haline geldi hem de İsveç’te “1950’den önce inşa edilmiş tüm zamanların en iyi binası” unvanını aldı. Mimar, yapımında kullandığı keresteyi, dünyanın en sağlam ahşabı olarak bilinen sekoya, dağ huşu ve üvez ağacından seçmişti. * Oraya yeni şehir kuranlar, toprağın altına bir köstebek gibi girip cevher çıkaranlar, kısa süre zarfında manzaranın değişeceğini, ormanların kesileceğini, arazilerin sömürüleceğini, bir yığın altyapı yatırımının yapılacağını biliyorlardı. Tamam, oralar kendi mülkleriydi ama üzerinde onlara hiç benzemeyen başka bir halk yaşıyordu. Sami denilen ve Asya’nın uzak steplerinden binlerce yıl önce, belki de o büyük kavimler göçünden buraya gelmiş, yerleşmiş, köklerini bu karla kaplı soğuk topraklara salmış, doğayla dost olmuş, ren geyiklerini evcilleştirip onlardan sürüler yapmış, cevval delikanlılarını o sürülerin başına çoban yapmış, göllerde balık avlamış ama yerin altına birtakım çirkin makinalarla girip onu köstebek gibi oymak akıllarına gelmemiş, tam tersine o tabiatla barışık, tatlı tatlı yaşayıp durmuşlar... Şimdi devlete bağlı o madencilik şirketi gelip onların rızasını almadan topraklarında hiç anlam veremedikleri bir faaliyete girişmiş. Madenin çevresinde yeni binalar yükselirken, o binaların en tipik olanı da o yerli halkın meskenini taklit edilerek inşa edilmiş olan kiliseydi. Kilisenin yapımında 672 ton sekoya ağacı kullanılmıştı. Kilise, diğer Hıristiyan kiliselerine benzemiyor. Mimarı özellikle Hıristiyan sembolleri kullanmaktan kaçınmıştı. Bu yüzden tüm binada sadece tek bir tane haç vardı. Kullanılan kabartmalarda bulutların üzerinde taşınan İsa figürünün yanında, bir kulübede Sami çocuklarına doğada ders veren İsa figürü de vardı. Anıtsal eser, büyük bir incelikle tasarlanmış, kullanılan malzemeden sunağına kadar her şeyiyle benzersiz bir yapıydı. Toprak altında cevher çıkaranlar, bir süre sonra kendi kurdukları şehrin altını oymaya başladılar. Şehir sallandı, tehlike baş gösterdi. O halde şehri başka bir yere taşımalı... Kuşkusuz kiliseyi de... Kiliseyi beş kilometre öteye taşımak için tam sekiz sene boyunca planlama yaptılar. 500 milyon kron, yani 45 milyon Euro harcadılar. Sonunda 40 metre genişliğinde, 34 metre yüksekliğinde ve 672 ton ağırlığındaki kilise yerden kaldırıldı ve 28 akslı, 40 metre genişliğinde, 800 tekerlekli bir vagonun üzerine yerleştirildi. Kiliseyi beş kilometre öteye taşımak iki gün sürdü, iki gün boyunca devlet televizyonu olup bitenleri canlı yayınlayarak memleketin gündemini belirledi. * Cevher bulunup şehir kurulmadan önce, bütün bölge Samilerin yaşadığı bir bölgeydi. Samiler burada ren geyiği çobanlığı yapıyor, gelişmemiş bu dağlık arazide avcılık ve balıkçılıkla hayatlarını idame ettiriyorlardı. Altı cevher dolu o pek işe yaramaz karla kaplı alan, onların doğal topraklarıydı. Buraya binlerce sene önce ta Ural Dağları’ndan gelmişlerdi. Kuzey Rusya’da, antik nehir yollarını takip ede ede varmışlardı buralara. Kendilerine özgü bir dilleri vardı ki, İskandinavların kullandığı dile benzemiyordu. Dilleri Ural-Altay dil grubundaydı. Ayrı bir halktılar, bu yüzden İskandinavlarla hemen kaynaşamadılar. Bizdeki televizyon alimlarinin deyimle kız alıp vermediler, etle tırnak olmadılar. Herkesin kızı, eti ve tırnağı kendisinde kaldı yüzyıllar boyunca. Kıyı balıkçılığı, kürk avcılığı yapıyor, toplayıcılıkla uğraşıyor, ren geyiği evcilleştirip onlardan sürüler yapıyor, geyiklerin etinden, derisinden, kürkünden ve yününden yararlanıyorlardı. Velhasıl ne onlar İsveçlilere karışıyor ne de İsveçliler o işe yaramaz uzak topraklarda sürdürdükleri doğal hayatlarına müdahale ediyordu. Ondokuzuncu asır, birçok mazlum halka olduğu gibi Samilere de hiç iyi gelmedi. Topraklarında maden ve petrol ararlarken karşılaştıkları halk, modernleşme sürecine hızla girmiş olan ülkeye ayak bağı olabilirdi. O halde o “cahil ve egzotik” halkı kendi içinde eritmenin zamanı gelmişti. Kendilerini ayrı bir halk olarak gören bu “vahşiler”, tıpkı bizdeki “dağ Türkleri” gibi aslında “dağ İsveçlileri”ydi. (Dağın çektirdikleri her yerde aynı...) Dilleri dil değildi, birkaç yüz kelimden müteşekkildi. Onlara kendi “medeni” dillerini öğretmeli, çocuklarını alıp yatılı mekteplere götürmeli, onları orada uygar birer İsveçli olarak yetiştirmeliydiler. Zorla asimilasyon faaliyeti başladı. İsveç Krallığında tek bir dil vardı, o da “güzel İsveççe” idi. Samiler direndi. Kendilerine karşı girişilen her modernleştirme eylemi geri tepti. Kuşkusuz Samiler silah alıp dağa çıkmadılar çünkü tek silahları kendi yapımı olan ağaç ve taştan yaptıkları ilkel silahlardı. Devlet, Sami dilini ve kültürünü her yerde yasakladı. Kuşkusuz bizde olduğu gibi, “Vatandaş İsveççe konuş” kampanyasını düzenlemediler, Samice konuşana telgraf tarifesi başına ceza kesmediler, ama daha etkili yöntemlere başvurdular, soykırıma giriştiler. Okulda Samice konuşan çocuklarına şiddet uyguladılar. Nüfusları gittikçe azalmaya başladı. Şaman geleneğinden geliyorlardı, çoğu bu inancı taşıyordu, devlet zorla kendi dinini empoze etmeye çalıştı, zorla Hıristiyanlaştırma devresi başladı. Eziyet ettiler, yerlerinden sürgün edildiler. Yaşadıkları çadırlarını başlarına yıktılar. Yaşadıkları toprakları kısa sürede inşaat alnına çevirdiler. Baraj yaptılar nehirlerin önüne, topluca ağaç kestiler, diktikleri rüzgar panelleriyle bölgenin iklimi değişmeye başladı yavaş yavaş, daha sonra da askeri bombardıman alanı haline getirdiler vatanlarını. 1800’lerde başlayan bu İsveçlileştirme politikası yakın zamana kadar, 1970’lere kadar sürdü. Bu tarihten itibaren bir anda yanlış yaptıklarının farkına vardılar. Ama olan olmuştu, Sami kültürü büyük bir zulümle yok olmakla karşı karşıya kalmış, dil unutulmaya yüz tutmuş, devletin uyguladığı “inkâr ve asimilasyon politikası” sonuç vermiş, Samiler toplumun içinde eriyerek yok olmaya başlamışlardı. Devlet ani politika değişikliğine gitti. Bu kez, içlerinde bir güzel rengin solmakta olduğunu görerek, onları korumak için özel yöntemlere başvurdular. Gideni geri getirmeye çalışıyorlar şimdi. 2020 yılında parlamento bir karar alarak, Samilere yönelik kötü muameleyi incelemek ve soykırım uygulamalarını belgelemek için bağımsız bir Hakikatleri Araştırma Komisyonu kurmaya karar verdi. Komisyon tam beş seneden beri çalışıyor, ulaştığı bulguları bu yılın sonunda, Aralık ayında bütün dünyayla paylaşacak. Bu arada 2021 yılında İsveç Kilisesi ve devleti, zorla din değiştirme ve İsveçlileştirme politikasından dolayı kalan Sami halkından resmen özür diledi. Samiler bugün, İsveç yasalarınca tanınan beş azınlıktan biridir, kendi anadilleriyle eğitim hakları olduğu gibi, azınlıkların yararlandığı bütün haklardan eşitçe yararlanıyorlar. * Samilerin tarih boyunca İsveç edebiyatındaki yerleri ilgimi çekmişti. Modern İsveç edebiyatında özel bir yerleri olduğunu gördüm okuduklarımdan. Özellikle çocuk edebiyatında... Fotoroman şeklinde yazılmış kitaplarda, çocuklar için yapılmış televizyon çizgi filmlerinde bilhassa... İsveçli yazarlar, “devletin âli menfaatleri” deyip devletlerinin kendi içlerindeki “öteki”ye karşı olan kötü muamelesini, “devletin çıkarları” diyerek tasvip etmemiş, devletin yanında durmamış, tam tersine bağımsız duruşlarını koruyarak, devletin bu berbat uygulamalarını şiddetle eleştirmişler. Sağcı olsun solcu olsun kimse “devletim neylerse iyi eyler” diyerek o “ilkel” halkı “modernleştirme” adı altında girişilen inkâr ve asimilasyon politikalarını desteklememiş. Mesela Nobel Edebiyat Ödülünü alan ilk kadın yazar olan Selma Lagerlöf’ün Türkçeye de,“Nils Holgersson’un Serüvenleri” adıyla çevrilmiş olan romanında, bir sihir sonucu küçülmüş kahramanı Nils bir yaban kazına binerek ülkeyi karış karış dolaşır ve bu havadan yapılan seyahat sırasında Samilerin ülkesi üzerinden de uçarak bize onlar hakkında çok kıymetli bilgiler verir. Samiler göçebe bir halktır, çadırlarını nereye kurarlarsa orasıdır evleri. Selma Lagerlöf’e göre göçebelik sanıldığı gibi kötü bir hayat tarzı değildir. Hiçbir göçebe doğaya zarar vermez. Doğa ona engel koyduğu andan itibaren onunla savaşmaya, değiştirmeye kalkışmaz, çadırını toplar, imkânları daha geniş olan başka bir yere göçer. Göçebeler evsiz değildir, gittikleri her yerde yeni bir ev yaratma yetenekleri gelişmiş doğa dostlarıdır onlar. Göçebe gurbet ve sıla kavramlarını bilmez; o her yerde kendini evinde hisseder. Göçebe doğayı sömürmez, sadece doğayı değil, hiç kimseyi sömürmez. Toplar, biçer ve takas eder, o kadar. Selma Lagerlöf de Samilere böyle bakar. Onları yok etmek isteyen devletinin bakışından çok farklı bir bakıştır bu. Devlet de Selma Lagerlöf’e, kendi bakışından farklı bir bakış ortaya koyup kendisinin uygulamalarına şiddetle karşı çıktığı için alıp onu içeri atmaz, kitaplarını yasaklamaz, tam tersine 1909 yılında “Yüksek idealizm, canlı hayal gücü ve manevi algılama yeteneği ile karakterize yazıları için” ona, Nobel Edebiyat Ödülüyle ödüllendirilmiş ilk İsveçli yazar payesini verir. * Her insan bir âlem ise, her ülke ayrı bir cihan. O ayrı ayrı cihanlarda olup bitenlerin çoğu birbirine benzer ama... Kal-u beladan beri tek bir hikâye var ve o hikâyenin farklı farklı kahramanlarıyız hepimiz.", "date": null}
{"url": "https://www.haberturk.com/milli-voleybolcu-asli-kalac-iki-kritik-macimiz-var-3818663-spor", "title": "Milli voleybolcu Aslı Kalaç: İki kritik maçımız var", "content": "Milli voleybolcular Aslı Kalaç ve Elif Şahin, Tayland'da düzenlenen Dünya Şampiyonası'nın son 16 turunda karşılaşacakları Slovenya maçını kazanacaklarına inandıklarını belirtti. Aslı Kalaç ve Elif Şahin, Bangkok'taki Huamark Spor Salonu'nda 1 Eylül Pazartesi günü oynanacak Slovenya maçı öncesi AA muhabirinin sorularını yanıtladı. Aslı Kalaç, organizasyonunda İspanya, Bulgaristan ve Kanada ile E Grubu'nda yaptıkları maçların iyi geçtiğini ve set vermeden son 16 turuna yükseldiklerini anımsattı. ASLI KALAÇ: İKİ KRİTİK MAÇIMIZ VAR Üç maçı da kazanmanın kendilerine öz güven aşıladığını belirten Aslı Kalaç, \"Şimdi sırada çok önemli maçlar var. Geri dönüşü olmayan maçlar diyebiliriz. Turnuvanın en önemli kısmına geldik. Bangkok'a geldiğimizden beri odağımız tamamıyla Slovenya maçı oldu. Umuyoruz ki o maçı da güzel atlatacağız. Slovenya maçını kazandığımız takdirde ABD-Kanada maçının kazananıyla eşleşeceğiz. İki tane kritik maçımız var. Onlar için hazırlanmaya başladık. Umuyorum o maçlarda da gülen taraf biz olacağız.\" diye konuştu. REKLAM Aslı Kalaç, organizasyona başlayan 32 takımdan set kaybetmeyen yoluna devam eden tek ülkenin Türkiye olduğunun hatırlatılması üzerine, şunları kaydetti: \"Çok çalıştık. Turnuvaya da iyi bir başlangıç yaptık. Milletler Ligi'nden Dünya Şampiyonası'na gelene kadar her gün antrenman yaptık. Antrenmandan sonra istatistikleri inceledik. Neye dikkat etmemiz gerektiğine çalışarak ilerledik. Bunun verimini de şu an alıyoruz. Umuyorum turnuva sonuna kadar maç maç daha da gelişeceğiz. Çünkü turnuvalar uzun soluklu olduğu için ilk maç ile son maç arasında fark olabiliyor. Biz de turnuva takımıyız. Umuyorum her maç daha da üstüne koyarak ilerleyeceğiz.\" Son 16 turunda karşılaşacakları Slovenya'nın D Grubu'nda ikinci olmasını beklemediklerini aktaran Aslı Kalaç, \"Beklediğimiz takım Çekya'ydı. Slovenya maçının nasıl bir karşılaşma olacağını hep beraber göreceğiz. Slovenya için taktik çalışmalarına başladık.\" dedi.", "date": null}
{"url": "https://www.haberturk.com/video/programlar/izle/memur-ve-emekli-zam-oranlari-belli-oldu/888803", "title": "Memur Ve Emekli Zam Oranları Belli Oldu!", "content": "Memur ve memur emeklisine yeni zam teklifi kapsamında 2026 için yüzde 11+7 olan teklif değişmedi, 2027 için ise 1 puan artırıldı. Memur Sen Başkanı Ali Yalçın \"Bazı olumlar atıldı ancak bunlar sorunu çözmez, Hakem Kurulu'ndan çekildik\" dedi. Kamu-Sen ve Memur-Sen Hakem Kurulu'ndan çekildi. Hakem Kurulu son teklifi onayladı ve milyonlarca memur ve memur emeklisinin zam oranı netleşti.", "date": null}
{"url": "https://www.haberturk.com/stresten-arinmak-isteyenler-alternatif-saglik-turizmine-de-yoneliyor-3818701", "title": "Stresten arınmak isteyenler alternatif sağlık turizmine de yöneliyor", "content": "Antalya'nın Serik ilçesi Belek Turizm Merkezi'ndeki bir otelde turistlerin stresten arınmasına, uyku kalitesinin artmasına katkı sunmak amacıyla çalışma yapıldı. Rusya ve Litvanya'da kuantum fiziği alanında uzman profesörlerin eşliğinde, 6 ay süren çalışmayla altıgen şeklinde, göktaşı ve farklı elementlerin yer aldığı, ışık ve ses geçirmeyen oda yapıldı. Özellikle Rus turistler, farklı elementlerin yer aldığı \"Antistres\" ismi verilen odadaki koltuklarda yarım saat kadar dinlenerek, karanlık, göktaşı ve elementlerin etkisini deneyimleme imkanı buluyor. Odanın sorumlusu Rus Dr. Natalya Barinova, Kore tıbbı diplomasına da sahip olduğunu belirterek, özellikle alerjik reaksiyonları olan veya pek çok ilacı kullanamayan kişilerin tedavisine yönelik Kore tıbbı yöntemlerinin kullanılabildiğini söyledi. REKLAM Alternatif tıp amaçlı Antalya'da kurulan tesisin ilgi gördüğünü anlatan Barinova, \"Rusya'da bu konuda çok fazla araştırma yapıldı ve farklı üniversitelerde bu veriler kullanıldı. Kullandığımız bu yöntem, hastalıkların önlenmesine ve tedavisine yardımcı oluyor. Özellikle alerjik reaksiyonları olan, aşırı efor harcayan, gün içinde stresli olanlara tavsiye ediyorum\" diye konuştu. \"ODADA 5 ÜLKEDEN 15 ELEMENT VAR\" AA'nın haberine göre, oda Rusya ve Litvanya'da kuantum fiziği alanında uzman profesörler eşliğinde yapıldı. Farklı elementlerin yer aldığı oda radyofrekanstan uzak. Odayı önce otel sahiplerinin yakınları, arkadaşları deneyimledi. Üniversitelerden hocalar gelerek, karanlık odaya ilişkin izlenimlerini paylaştı. Bu odada 5 ülkeden 15 element var. Rusya'dan getirtilen göktaşı, Teknokentte nanoteknolojiyle sıvı hale getirilerek, odanın duvarlarında kullanıldı. Odanın içinde elektrik, radyofrekans yok. Olsa da duvarda kullandığımız malzemelerden dolayı frekans kesici var. Farklı elementlerin yer aldığı bu oda, vücudun kendi kendini tamir etme özelliğini devreye sokuyor. Uluslararası Antalya Sağlık Turizmi ve Eğitim Derneği (UASTED) Yönetim Kuruyu Üyesi Mehmet Akpınar, 25 metrekare alana sahip 7 kişilik odayı 7'den 70'e herkesin kullanabildiğini belirterek, vücuttan atılmayan stresin ileride sağlık sorunlarına neden olabildiğine değindi. REKLAM Akpınar, özellikle Ruslar'ın karanlık odaya ilgi gösterdiğini vurgulayarak, \"Özellikle Ruslar bu odaya ilgi gösteriyor. Vücudun kendini tamir etmesi, günlük hayatta stresten kaynaklı negatif enerjinin atılması için kullanılıyor\" dedi. KARANLIKTA OTURARAK ODAYI DENEYİMLEDİLER UASTED Başkanı Mehmet Kanpolat da tesisin medikal turizmin yanında alternatif sağlık turizmi sunduğunu ifade etti.", "date": null}
{"url": "https://www.haberturk.com/floyd-levine-hayatini-kaybetti-3818376-magazin", "title": "Floyd Levine hayatını kaybetti", "content": "1960'lı yıllardan bu yana birçok dizi ve filmde rol alan Floyd Levine'dan acı haber verdi. ABD'li oyuncu, 93 yaşında hayatını kaybetti. Floyd Levine'ın vefat haberini, gelini Tracy Robbins sosyal medya hesabından duyurdu. Robbins, Floyd Levine için \"Sevgili kayınpederim Floyd Levine, 24 Ağustos'ta güzel ailesiyle çevrili bir şekilde huzur içinde vefat etti. Seni çok özleyeceğim ama biliyorum ki melekleri şimdiden güldürüyorsun\" ifadelerini kullandı. Floyd Levine, özellikle 1970'lerden itibaren televizyon dizileri ve filmlerde rol aldı, karakter oyuncusu olarak tanındı. Çok sayıda yapımda destekleyici rollerde yer aldı ve Hollywood'da uzun yıllar kariyerine devam etti. Genellikle dram ve aksiyon türlerinde yer aldı. Floyd Levine'ın yer aldığı projelerin bazıları şöyle; 'Bloodbrothers', 'Braddock: Missing in Action III', 'Angel III: The Final Chapter', 'Quincy', 'ME', 'Hill Street Blues', 'Hart to Hart', 'The Love Boat', 'Police Squad!', 'The A-Team', 'The Dukes of Hazzard', 'Head of the Class', 'Cagney & Lacey', 'Manimal', 'Crazy Like a Fox', 'Cousin Skeeter', 'Arliss.'", "date": null}
{"url": "https://www.haberturk.com/edirne-haberleri/38967209-kurek-milli-takimi-balkan-sampiyonasi-oncesi-meric-nehrinde-kampa-girdi", "title": "Kürek Milli Takımı, Balkan Şampiyonası öncesi Meriç Nehri'nde kampa girdi", "content": "Kürek Milli Takımı, Gençler Balkan Şampiyonası hazırlıkları kapsamında Edirne'deki Meriç Nehri Kürek Parkuru'nda kampa girdi. Türkiye Kürek Federasyonu tarafından düzenlenen hazırlık kampında 40 sporcu, antrenörleri eşliğinde çalışmalarını sürdürüyor. Günde çift antrenman yapan milli sporcular, Yunanistan'da düzenlenecek Gençler Balkan Şampiyonası için güç depoluyor. Antrenör Gökhan Dalgıç, gazetecilere, şampiyona öncesi son hazırlıkları Edirne'de yaptıklarını söyledi. Meriç Nehri'nde yoğun bir tempoyla çalışacaklarını belirten Dalgıç, \"Şampiyonaya iki haftalık bir sürecimiz kaldı. Geçen hafta Edirne'de gerçekleşen Türkiye Şampiyonası'nda milli kadroya seçilen değerli gençlerimiz burada. Gelecek için bize büyük vaatlerde bulunan gençlerimizle Gençler Balkan Şampiyonası hazırlıkları için Edirne’de bulunuyoruz. Türkiye’nin çeşitli yerlerinden gelmiş 40 sporcu ve 8 antrenörümüz mevcut.\" ifadelerini kullandı. Milli kürekçi Derin Kumuk ise yarış sezonunu en iyi şekilde tamamlamayı hedeflediklerini dile getirdi.", "date": null}
{"url": "https://www.haberturk.com/hyundai-nin-izmit-te-uretecegi-yeni-model-hakkinda-yeni-ipucu-3817631-ekonomi", "title": "Hyundai'nin İzmit'te üreteceği yeni model hakkında yeni ipucu", "content": "Almanya’nın Münih kentinde düzenlenecek IAA Mobility 2025 fuarında, Türkiye'yi yakından ilgilendiren modeller boy gösterecek. Öyle ki, Hyundai’nin İzmit fabrikasında üretilecek otomobilin konsept tasarımı yavaş yavaş netleşiyor. Koreli üretici, 9–14 Eylül tarihleri arasında Münih'te kentinde fuarda dünya prömiyeri yapılacak olan yeni konsept otomobilinin ilk görsellerini yayınladı. .png Etkinlik öncesinde Hyundai'nin, konsept otomobilde öne çıkan tasarım öğelerini vurgulayan iki ek görsel daha paylaşması bekleniyor. .png 1997 yılından bu yana İzmit'te otomobil üretimi yapan Hyundai, yeni yatırımını Mart ayında duyurmuştu. 'TÜRKİYE'DEKİ ÜRETİM KALİTESİ ÇOK DEĞERLİ' O dönem yapılan açıklamaya göre, İzmit'teki fabrikada yüzde yüz elektrikli araç üretimine başlanacağı duyurulmuştu. Fabrikadan ilk elektrikli modeller ise 2026 yılında yollara çıkmaya başlayacak. REKLAM Hyundai Motor Türkiye Başkanı YongJin Alex Kim, Mart ayında Habertürk'e yaptığı açıklamada, İzmit'te üretilecek elektrikli otomobilin Avrupa'ya ihraç edileceğini söylemişti. Kim, \"Türkiye'deki otomotiv üretimi kalitesi bizim için çok değerli. Yapacağımız yatırım hakkında ilgili Bakanlıklar ile teşvikler konusunda görüşmelerimiz devam ediyor\" ifadelerini kullanmıştı.", "date": null}
{"url": "https://www.haberturk.com/htgastro/htgazete/10-dunya-yemegi-3811289", "title": "10 dünya yemeği", "content": "2024'ün en iyi 13 şehri arasında İstanbul Yeme içme kültürü, bir seyahat rotası çizebilir. Hatta bir seyahat rotasından çok daha fazla şey ifade edebilir. Tekrar tekrar gidebilme planları yapılan bazı şehirler bir arzu nesnesi olarak çok cazip mutfak deneyimleri sunarlar. Aşağıda Food & Wine uzmanlarının seçtiği ve yeme içme anlamında dünyanın en iyi 13 şehrinin listesini ve ikinci sırada yer alan İstanbul ile ilgili düştükleri notu okuyacaksınız.", "date": null}
{"url": "https://www.haberturk.com/30-agustos-trafige-kapali-yollar-listesi-2025-30-agustos-zafer-bayrami-bugun-ankara-ve-istanbul-da-hangi-yollar-trafige-kapali-alternatif-guzergahlar-nereler-3818639", "title": "30 AĞUSTOS TRAFİĞE KAPALI YOLLAR LİSTESİ 2025: 30 Ağustos Zafer Bayramı bugün Ankara ve İstanbul'da hangi yollar trafiğe kapalı, alternatif güzergahlar nereler?", "content": "30 AĞUSTOS ANKARA'DA TRAFİĞE KAPALI YOLLAR Ankara'da 30 Ağustos Zafer Bayramı'nın 103. yıl dönümü kutlama etkinlikleri kapsamında bazı yollar trafiğe kapatıldı. İl Emniyet Müdürlüğünden yapılan açıklamaya göre, bugün çift yönlü araç trafiğine kapatılan bağlantı yolları şöyle: \"Atatürk Bulvarı'nın Kuğulu Kavşak ile Ulus Meydanı arasında kalan bölümün tamamı ve buraya açılan cadde ve sokakların tamamı, Dikmen Caddesi'nin 15 Temmuz Şehitler Meydanı (Genelkurmay Kavşak) ile Çetin Emeç Bulvarı kesişimi arasında kalan bölümü ve buraya açılan cadde ve sokakların tamamı, İsmet İnönü Bulvarı'nın Mareşal Fevzi Çakmak Caddesi ile Akay Kavşak arasında kalan bölümü ve buraya açılan cadde ve sokakların tamamı, İstiklal Caddesi'nin tamamı ve buralara açılan cadde ve sokakların tamamı, İstanbul Caddesi'nin Kazım Karabekir Caddesi ile İstiklal Caddesi arasında kalan bölümü ve buralara açılan cadde ve sokakların tamamı, Cumhuriyet Caddesi'nin Ulus Meydanı ile Gar Kavşağı arasında kalan bölümü ve buraya açılan cadde ve sokakların tamamı, Çankırı Caddesi ve buraya açılan cadde ve sokakların tamamı, GMK Bulvarı'nın 15 Temmuz Kızılay Milli İrade Meydanı ile Anadolu Meydanı arasında kalan bölümü ve buraya açılan cadde ve sokakların tamamı, Ziya Gökalp Caddesi'nin 15 Temmuz Kızılay Milli İrade Meydanı ile Kolej Meydanı arasında kalan bölümü ve buraya açılan cadde ve sokakların tamamı, Milli Müdafaa Caddesi'nin 15 Temmuz Şehitler Meydanı (Genelkurmay Kavşak) ile GMK Bulvarı arasında kalan bölümü ve buraya açılan cadde ve sokakların tamamı, Gençlik Caddesi ve buraya açılan cadde ve sokakların tamamı, Akdeniz Caddesi ve buraya açılan cadde ve sokakların tamamı, Anıt Caddesi ve buraya açılan cadde ve sokakların tamamı, Spor Park Sokak ve buraya açılan cadde ve sokakların tamamı.\"", "date": null}
{"url": "https://www.haberturk.com/temiz-sularda-yasayan-su-samuru-marmara-da-tekrar-ortaya-cikti-3818676", "title": "Temiz sularda yaşayan su samuru Marmara'da tekrar ortaya çıktı", "content": "Geçen yıl Silivri, bu yıl ise Tekirdağ kıyılarında Avrasya su samuru görüldü. Temiz ve bol oksijenli suları yaşam alanı olarak seçen türün, Marmara Denizi gibi kirlilik ve oksijensizlik sorunları yaşayan bir denizde iki yıl üst üste ortaya çıkması uzmanlarının dikkatini çekti. Ege Üniversitesi Fen Fakültesi Biyoloji Bölümü Zooloji Ana Bilim Dalı Öğretim Üyesi Prof. Dr. Kerim Çiçek, Avrasya su samurunun, yarı sucul yaşam biçimine mükemmel şekilde uyum sağlamış bir memeli olduğunu ve Avrupa, Asya ve Kuzey Afrika'da geniş bir dağılım gösterdiğini söyledi. Su samurunun, yaşam döngüsü, beslenme alışkanlıkları ve habitat tercihleri bakımından oldukça seçici ve özgün bir tür olduğuna işaret eden Çiçek, \"Genellikle yalnız yaşarlar, ancak dişiler yavrularıyla uzun süre birlikte kalırlar. Yılda ortalama 1 ila 4 yavru doğururlar ve yavrular yaklaşık bir yıl boyunca annelerine bağımlı kalır. Bu nedenle popülasyon artışları çok yavaş olur ve habitat bozulmalarına karşı oldukça hassastırlar\" ifadelerini kullandı. REKLAM Çiçek, Avrasya su samurunun uzun ve ince yapılı, kahverengi sırtlı ve krem karınlı bir tür olduğunu, tatlı su ve kıyı habitatlarında yaşadığını anımsatarak, temel besin kaynağının balıklar olduğunu ancak farklı canlılarla da beslendiğini belirtti. Çiçek, ekolojik duyarlılığı ve çevresel gösterge işlevi nedeniyle su samurunun korunması gereken bir tür olduğunu vurguladı. Ekosistem hizmeti bakımından bu türün varlığının önemli olduğuna işaret eden Çiçek, \"Gösterge tür olarak, yaşadığı ortamın su kalitesi, oksijen seviyesi, biyolojik çeşitliliği hakkında bilgi verir. Bu tür ancak temiz, bol balıklı ve bozulmamış alanlarda yaşayabilir. Ayrıca av-avcı ilişkilerini dengeleyerek habitatta doğal düzenin sürdürülmesine katkı sağlar. Bu nedenle, Avrasya su samuru aynı zamanda yaşadığı ekosistemin sağlığının göstergesidir\" değerlendirmesinde bulundu. \"YEREL DÜZEYDE BİR EKOLOJİK DİRENÇ GÖSTERGESİ OLABİLİR\" Çiçek, türün, 20. yüzyılda Avrupa'nın pek çok bölgesinde popülasyonlarının çöktüğüne dikkati çekerek, bu durumun büyük ölçüde sucul ekosistemlerin kimyasal kirliliğe maruz kalmasıyla ilişkilendirildiğini aktardı. REKLAM Türün Marmara Denizi gibi kirlilik düzeyi yüksek bir alanda gözlemlenmesinin, tek başına olumlu ya da olumsuz olarak değerlendirilemeyeceğini belirten Çiçek, \"Burada görülebiliyor olması, Marmara Denizi'nin bazı bölgelerinde yerel balık popülasyonu ya da görece temiz tatlı su girişlerinin sağlandığı yaşam için asgari koşulların sürdüğüne işaret edebilir. Bu, yerel düzeyde bir ekolojik direnç göstergesi olabilir\" diye konuştu. Çiçek, Marmara Denizi'nde görülen müsilajın ekosistemi bozarak balık popülasyonlarını azalttığını, oksijen girişini engellediğini vurgulayarak, bu durumun su samurunun beslenme, solunum ve kürk bakımı gibi yaşamsal faaliyetlerini olumsuz etkileyerek ciddi bir alarm durumu ortaya çıkardığını kaydetti. HEM BİR FIRSAT HEM DE YAŞAM ALANI KAYBI OLABİLİR Geçen yıl yine Silivri kıyılarında su samuru görüldüğünü hatırlatan Çiçek, bunun bir tesadüf olmadığını dile getirdi. Çiçek, bu tür gözlemlerin bölgede devam eden bir uygunluk durumuna ya da zorunlu bir adaptasyona işaret ettiğine vurgu yaparak, \"Eğer burada hala yaşanabilecek su kalitesi, balık yoğunluğu ve saklanma alanları varsa, bu durum alanın önemini artırır ve yerel düzeyde bir koruma planının parçası haline getirilmesini gerektirir\" dedi.", "date": null}
{"url": "https://www.haberturk.com/turk-is-yoksulluk-siniri-88-bin-aclik-siniri-ise-27-bin-lirayi-asti-3818477-ekonomi", "title": "TÜRK-İŞ: Yoksulluk sınırı 88 bin açlık sınırı ise 27 bin lirayı aştı", "content": "Türk-İş her ay düzenli olarak yayımladığı açlık ve yoksulluk sınırına ilişkin verilerin ağustos ayı sonuçlarını yayımladı. Buna göre, ağustosta 4 kişilik ailenin sağlıklı, dengeli ve yeterli beslenebilmesi için yapması gereken gıda harcaması tutarını ifade eden \"açlık sınırı\" 27 bin 111 lira oldu. Gıda, giyim, konut, ulaşım, eğitim, sağlık ve benzeri ihtiyaçlar için yapılması zorunlu diğer harcamaların toplam tutarına denk gelen \"yoksulluk sınırı\" 88 bin 310 lira olarak hesaplandı. Bekar bir çalışanın \"yaşama maliyeti\" ise aylık 34 bin 981 lira oldu. GIDA ENFLASYONU AĞUSTOS'TA HIZLANDI Ankara'da yaşayan 4 kişilik ailenin gıda için yapması gereken asgari harcama tutarındaki artış, bir önceki aya göre yüzde 2,64 oranında gerçekleşti. Temmuz ayında aylık gıda enflasyonu yüzde 1,14 seviyesindeydi. REKLAM Son 12 ay itibarıyla değişim oranı yüzde 40,68 olarak hesaplanırken yıllık ortalama artış yüzde 41,46'yı buldu. YOĞURT VE PEYNİR FİYATLARI YÜZDE 4 ARTTI Araştırmaya göre, süt, yoğurt ve peynir ürünlerinin bulunduğu grupta süt fiyatları, geçen ay olduğu gibi bu ay da artış gösterdi. Yoğurt ve peynir fiyatları bu ay yüzde 4 arttı. Et, tavuk, balık, yumurta ve kuru baklagillerin bulunduğu grupta dana etinin fiyatı, Et ve Süt Kurumunun marketlerin bir kısmına etleri düşük fiyattan vermesi nedeniyle kısmen düşse de etin ortalama fiyatında ciddi değişiklik görülmedi. Balıkta avlanma dönemi başlayıncaya kadar hesaplamada esas alınan kültür balıklarının ortalama fiyatı genelde aynı kaldı. TAVUK ETİNİN KİLOGRAM FİYATINDA YÜZDE 8 ARTIŞ Tavuk etinin kilogram fiyatında yüzde 8 artış olduğu tespit edildi. Yumurtanın fiyatı, geçen ay olduğu gibi bu ay da artış gösterdi. Kuru baklagiller (kuru fasulye, nohut, yeşil ve kırmızı mercimek) grubunda fiyatlar bir miktar arttı. En yüksek orandaki artış yüzde 9 ile yeşil mercimekte görüldü. REKLAM Semt pazarlarında yeşil soğan ve maydanoz gibi yeşil yapraklı sebzelerin fiyatında artış olduğu tespit edildi. Ekmek, pirinç, un, makarna, bulgur ve irmik gibi ürünlerin bulunduğu grupta ekmeğin fiyatı, bu ay artış gösterdi. Ankara'da 200 gram ekmeğin fiyatı 12,5 liradan yüzde 20 artışla 15 liraya yükseldi. Bu harcama grubundaki diğer ürünlerden pirinç, makarna, bulgur, un ve irmiğin fiyatında bir miktar artış olduğu tespit edildi. En yüksek artışın yüzde 6 ile pirinç fiyatında olduğu görüldü.", "date": null}
{"url": "https://htkulup.haberturk.com/guncel/haber/3818129-kocibey-yunan-adalari-nda", "title": "Koçibey, Yunan Adaları'nda...", "content": "Sosyetenin tanınan isimlerinden Alara Koçibey, 2010 yılında boşandığı Cem Uzan’dan olan çocukları Renç Emre (27) ve Jasmine Paris (22) ile Yunan adalarında tatilin tadını çıkardı. Koçibey’in ortağı Tuvana Büyükçınar ve eşi Selim Demir de tatilde kendilerine eşlik etti. 54 yaşındaki sosyetik isim, yediğine ve içtiğine özen göstermesi sayesinde hem akranlarından hem de kendi çocuklarından genç bir görünüme sahip olduğu dikkat çekti.", "date": null}
{"url": "https://www.haberturk.com/diyarbakir-haberleri/114328156-9-yasindaki-cocugu-kacirmaya-calisan-supheli-cezaevine-girmek-istedim", "title": "9 yaşındaki çocuğu kaçırmaya çalışan şüpheli: Cezaevine girmek istedim", "content": "DİYARBAKIR'da9 yaşındaki çocuğu kaçırmaya çalışan Gökhan Kıratlı'nın (28) ifadesi ortaya çıktı. Tutuklanan Kıratlı, ifadesinde, \"Psikolojik sorunlarım olduğu için geçinemiyorum. Cezaevine girmek istedim\" dedi. Olay, 27 Ağustos'ta öğle saatlerinde Yenişehir Mahallesi Lise 1. Caddesi'nde meydana geldi. Gökhan Kıratlı, tişörtünden tuttuğu erkek çocuğunu zorla götürmeye çalıştı. Bu sırada çocuğun ağlayarak 'ağabey beni kurtar' dediği inşaat malzemeleri satan esnaf Ahmet Aslan (42), Kıratlı'ya müdahale etti. Çocuk, Gökhan Kıratlı’nın elinden kaçıp kurtuldu. Aslan'ın ise şüpheliye müdahale ederken attığı yumruğun parke standına denk gelmesiyle 2 parmağı kırıldı. Şüpheli kaçarken, ihbarla adrese polis ekipleri sevk edildi. CAMİ BAHÇESİNDE YAKALANDI Ailenin de şikayeti sonrası polis, çevredeki güvenlik ve Kent Güvenlik Yönetimi Sistemi (KGYS) görüntülerini incelemeye aldı. Asayiş Şube Müdürlüğü Gasp Büro Amirliği ekiplerinin çalışması ile Kıratlı, saklandığı Bağlar ilçesi Bağcılar Mahallesi'ndeki bir cami bahçesinde yakalandı. 4 suç kaydı olduğu ortaya çıkan Kıratlı, işlemleri sonrası tutuklandı. Öte yandan şüphelinin çocuğu kaçırmaya çalıştığı, Ahmet Aslan'ın müdahale ettiği anlar ile ailenin Aslan'a yaptığı teşekkür ziyareti ve çocuğun Aslan'ın elini öpmeye çalışarak sarıldığı anlar, güvenlik kamerasına yansıdı.", "date": null}
{"url": "https://www.haberturk.com/1-lig-de-5-haftalik-program-aciklandi-3818696-spor", "title": "1. Lig'de 5 haftalık program açıklandı", "content": "Trendyol 1. Lig'in 5, 6, 7, 8 ve 9. haftalarında oynanacak maçların programı belli oldu. Türkiye Futbol Federasyonu'ndan yapılan açıklamaya göre 1. Lig'de 5. hafta programı şu şekilde: 12 Eylül Cuma 17.00 Esenler Erokspor - Atakaş Hatayspor 20.00 Bodrum FK - Adana Demirspor 13 Eylül Cumartesi 16.00 Boluspor - Manisa Futbol Kulübü 16.00 İstanbulspor - Ümraniyespor 19.00 Sivasspor - Sarıyer 19.00 Çorum FK - Van Spor FK 14 Eylül Pazar 16.00 Bandırma Spor - Ankara Keçiörengücü 16.00 Iğdır Spor - Serik Spor 19.00 Amed SF - Pendikspor 15 Eylül Pazartesi 20.00 Erzurumspor FK - Sakaryaspor", "date": null}
{"url": "https://www.haberturk.com/cerez-politikasi", "title": "HABER İÇİN HABERTÜRK: TÜRKİYE'NİN EN BÜYÜK İNTERNET GAZETESİ", "content": "Çerez Politikası Çerez Politikası 1. ÇEREZLERE İLİŞKİN GENEL BİLGİ Bu Çerez Politikası (kısaca “Politika” olarak anılacaktır); HABERTURK GAZETECİLİK A.Ş. (“Şirket”) tarafından yönetilen internet sitelerini kapsamakta olup, çerez kullanımına ilişkin açıklamalar içermektedir. Sitemizi kullanarak çerezlerin işbu Politikada belirtilen şekilde kullanılmalarını onaylamış olursunuz. 1.1. Çerez (Cookie) Nedir? Çerezler, bir internet sitesi ziyaret edildiğinde ziyaretçinin cihazında (örneğin bilgisayar veya telefon) depolanan ve isim-değer formatında veri barındırabilen küçük metin dosyalarıdır. Söz konusu metin dosyaları bunlara erişim sağlayabilen tarayıcı ve sunucular tarafından anlamlandırılabilmekte ve bu yolla internet sitesine ziyaretin gerçekleştirildiği cihaz ve dolayısıyla ilgili kullanıcı hakkında çeşitli bilgiler elde edilebilmektedir. Günümüzde neredeyse her sitede çerez kullanımı söz konusudur. 1.2. Çerezler Ne Amaçla Kullanılmaktadır? Çerezler birçok farklı hedef için kullanılmaktadır. Örnek vermek gerekirse, çerezlere daha çok aşağıda belirtilen amaçlarla başvurulmaktadır: İnternet sitesinin düzgün bir şekilde çalışması (Örneğin; sitenin içerisindeki metin, fotoğraf, bağlantı gibi içeriklerin doğru yerlerde görüntülenmesi) Ziyaretçiler için daha kişiselleştirilmiş ve daha ilgi çekici bir deneyim sunulabilmesi (Örneğin; tercihlerinize özel hizmetlerin sunulması) İnternet sitesinin geliştirilerek optimize edilmesi (Örneğin; hata bulunan veya tercih edilmeyen sayfaların işler hale getirilmesi) ve Ziyaretçilerin tercihlerinin hatırlanması (Örneğin; internet sitemize giriş yaparken girdiğiniz bilgiler, dil tercihi ve diğer tercihler) 1.3. Çerez Türleri Nelerdir? Çerez Türü Açıklama Oturum Çerezleri İnternet sitesinden ayrılana dek cihazlarınızda tutulan geçici çerezleri ifade eder. Kalıcı Çerezler Cihazınızın sabit diskinde uzun süreler kalan türde çerezler olup, kullanım süreleri birkaç günden birkaç yıla kadar değişiklik gösterebilmektedir. Zorunlu Çerezler İnternet sitesinin düzgün bir şekilde çalışabilmesi ve kullanıcıların sitede sunulan hizmetlerden ve gezinme özelliklerinden yararlanmaları için kullanılmaları mecburi olan çerezlerdir. İşlevsel ve Analitik Çerezler Tercihlerinizin hatırlanması, internet sitesinin etkin şekilde kullanılması, sitenin kullanıcı isteklerine cevap verecek şekilde optimize edilmesi gibi amaçlarla kullanılan ve ziyaretçilerin siteyi nasıl kullandığı hakkında verileri içeren çerezlerdir. Niteliği gereği bu türdeki çerezler kişisel verilerinizi içerebilir. Örneğin; sitemizde dil tercihinizi kaydeden çerezler birer işlevsel çerezdir. 1.4. Çerezlerle İlgili Daha Detaylı Bilgiye Nereden Ulaşabilirim? Çerez metinlerinin içeriği çoğu zaman yalnızca mühendislerin işleyebileceği nitelikte olup, çerezler ile ilgili daha detaylı ve anlaşılabilir bir dil üzerinden bilgi almak isteyen ziyaretçilerimizin www.allaboutcookies.org veya www.aboutcookies.org (İngilizce) adreslerini ziyaret etmeleri önerilir. 1.5. Reklam çerezlerini yönetmek Belirtilen talimatları izleyerek, reklam çerezleri de dahil olmak üzere, tüm çerezlerin kullanımını yönetebilir, verilerin iş ortaklarımızla reklam amaçlı paylaşılmasını devre dışı bırakabilirsiniz. Bazı durumlarda reklam çerezleri (cookie ) tek tek devreden çıkarılabilir, aşağıda en sık rastlanan örnekleri görebilirsiniz. Sık çalıştığımız iş ortaklarımıza ait çerezleri nasıl devre dışı bırakabileceğinizle ilgili bilgiye buradan ulaşabilirsiniz: 2. HABERTÜRK GRUBU OLARAK ÇEREZ KULLANIMIMIZ 2.1. İnternet Sitemizin Kullanımı Kapsamında Çerezleri Kim, Nasıl Gönderir? Çerezler; 1. HABERTÜRK Grubu tarafından ve/veya, 2. Eğer ziyaret edilen sayfada video veya fotoğraf gibi bazı içerikler sağlanmakta ise, üçüncü kişiler tarafından ve gezintiniz sırasında cihazınızda bulunan tarayıcı (Google Chrome, Safari vb.) ile sunucular arasında kurulan iletişim vasıtasıyla gönderilmektedir. 2.2. Cihazınızdan Aldığımız Bilgileri Nasıl Kullanıyoruz? Çerezler; İnternet sitemizi ziyaretiniz sırasında yaptığınız gezinti ve kullanım tercihlerinin, İnternet sitemizde cevapladığınız anket veya değerlendirmeye ilişkin bilgi ve sonuçların ve Tercihlerinize ilişkin bilgilerin hatırlanmasında yardımcı olur. Ayrıca, internet sitemizde yer alan yazıları, haberleri ve diğer sekmelerde yer alan içerikleri ziyaretleriniz sırasındaki tıklama sıklığı ve ziyaret edilen sayfalara ilişkin kullanım verilerini anonim hale getirmek suretiyle istatistiki amaçlarla kullanırız. Çerezler üzerinden topladığımız verileri kimliğinizi belirlemek amacıyla kullanmayız. Çerezler bu Politikada belirtilen amaçlar dışında kullanılmaz ve veri koruma mevzuatına aykırı olarak işlenmez. 2.3. Çerezleri Nasıl Kontrol Ederim? İnternet sitemizi kullanabilmek için çerezleri kabul etmek zorunda değilsiniz fakat bu durumda kullanıcı deneyiminizin kalitesi düşebilir. Çerezleri silebilir veya internet tarayıcınızı çerezleri engelleyebilecek şekilde ayarlayabilirsiniz fakat bu halde internet sitemizde yer alan bazı hizmetler olması gerektiği gibi çalışamayabilir. Tarayıcınızın çerezler ile ilgili ayarları hakkında detaylı bilgi için:", "date": null}
{"url": "https://www.haberturk.com/ekonomi/altin", "title": "Canlı Altın Fiyatları Takibi ve Altın Kuru Fiyatı", "content": "Altın, ekonomik dalgalanmalar karşısında güvenli liman olarak kabul edilen kıymetli bir madendir. İster yatırım olsun ister hediyelik, altın fiyatları her daim önem arz eder. Bu bağlamda, güncel altın fiyatı bilgisi birçok kişi için önemli olmakla beraber anbean da yakından takip edilir. Peki, altın fiyatı bugün ne kadar, kaç TL? Habertürk'ün serbest piyasa ve Kapalıçarşı'dan verileri sunduğu canlı altın fiyatları sayfası, ziyaretçilerine güncel ve doğru bilgi sunmayı hedeflemektedir. Altın fiyatları üzerinde yaşanan anlık ve son dakika dalgalanmaları neticesinde oluşabilecek fiyat değişimleri için altın fiyatları sayfamızı takipte kalın. Alanında uzman kişilerin altın yorumları ile beraber \"Altın fiyatları düşecek mi yükselecek mi ve ne olur?\" sorusuna yanıt bulmak için Habertürk Ekonomi sayfasından yararlanabilirsiniz. \"Altın bugün ne kadar?\" sorusuna yanıt arayan herkes, sayfamızı ziyaret ederek en güncel altın fiyatlarına ulaşabilir. Habertürk altın fiyatları sayfası, güncel altın fiyatı bilgisini sürekli olarak güncel tutar. Böylece, altın fiyatlarındaki değişimleri anında takip edebilir, yatırımlarınızı daha bilinçli bir şekilde yönetebilirsiniz.", "date": null}
{"url": "https://www.haberturk.com/ayetel-kursi-okunusu-ve-anlami-ayetel-kursi-arapca-yazilisi-turkce-anlami-meali-tefsiri-ve-okunusu-3583559", "title": "AYETEL KÜRSİ OKUNUŞU VE AYETEL KÜRSİ ANLAMI: Ayetel Kursi Duası Arapça Yazılışı, Türkçe Meali, Faydaları, Fazileti, Tefsiri ve Ayetül Kursi OKU", "content": "Ayetel Kürsi Tefsiri (Kur’an Yolu) İçinde Allah’ın kürsüsü zikredildiği için “Ayetel Kürsi” adıyla anılan bu ayet hem muhtevası hem de üstün özellikleri sebebiyle dikkat çekmiş, hakkında hadisler varit olmuş, çok okunmuş, şifa ve korunmaya vesile kılınmıştır. Kelime-i şehadet ve İhlâs sureleri nasıl İslâm inancının özünü ihtiva ediyor ve insanlara Allah Teâlâ’yı tanıtıyorsa Ayetel Kürsi de –onlardan daha geniş ve detaylı olarak– bu özelliği taşımaktadır. Bir önceki ayette peygamberlerin getirdiği bunca ayet ve “beyyine”ye (imana götüren işaret ve delil) rağmen insanların ihtilâfa düştükleri, kiminin küfrü kiminin imanı tercih ettiği zikredilmişti. İnsanı imana götüren deliller, aklını kullanarak üzerinde düşüneceği “kendisinde ve yakından uzağa çevresinde (enfüs ve afak)”, peygamberleri desteklemek üzere Allah’ın onlara lütfettiği mucizelerde ve vahiy yoluyla yapılan “sağlam delillere dayalı sözlü açıklamalar”da görülmektedir. Bu ayet gerçek mabudu arayanlar için eşsiz ve başka hiçbir kaynaktan elde edilemez bir açıklamadır, delildir. Şevkânî’nin Buhârî, Müslim, Nesâî, Ahmed b. Hanbel gibi sahih kaynaklardan derlediği hadislerden birkaçı bile bu ayetin önemi hakkında bir fikir edinmeye yetecektir: Hz. Peygamber, Übey b. Kâ‘b’a “Allah’ın kitabından hangi ayet en büyüğüdür” diye sorup “Ayetel Kürsi’dir” cevabını alınca onu tebrik etmiştir (Müslim, “Müsâfirîn”, 258). Yine Übey’in hurmasına şeytana tâbi bir cin musallat olmuş; vermeyi, dağıtmayı seven Übey’i bundan vazgeçirmek üzere hurmayı aşırmaya başlamıştı. Übey mahlûku takip ederek yakaladı. Garip bir şekli vardı. Onunla konuşunca kimliğini ve maksadını anladı. Kendilerinden nasıl kurtulabileceğini sorunca “Bakara suresindeki kürsü ayeti ile” dedi ve ekledi: “Onu akşamda okuyan sabaha kadar, sabahta okuyan akşama kadar bizden korunmuş olur.” Sabah olunca Übey durumu Hz. Peygamber’e aktardı. Resulullah, “Habis doğru söylemiş” buyurdu. Buhârî’de de Ebû Hüreyre’den naklen yukarıdakine yakın bir rivayet vardır. Hz. Peygamber’e hadiseyi anlatınca şeytan olduğunu öğrendiği hırsız Ebû Hüreyre’ye şöyle demiştir: “Yatağına yatınca Ayetel Kürsi’yi oku, devamlı olarak Allah’tan bir koruyucun olacak ve sabaha kadar sana şeytan yaklaşamayacaktır.” Allah varlığı ezelî, ebedî, zaruri ve kendinden olan, her şeyi yaratan, her şeyin maliki ve mukadderatının hâkimi, her şeyi bilen ve her şeye kadir olan... yüce mevlanın öz ismidir. Bu öz isim zikredildikten sonra hem O’nun vahdaniyeti (birliği, tekliği) hem de İslâm’ın getirdiği imanın tevhid (Allah’ı birleme, bir bilme) özelliği açıklanmak üzere “O’ndan başka tanrı yoktur” buyurulmuştur. Müşrikler elleriyle yaptıkları putlara tapmakta idiler. Bunlar cansız eşyadan yapılırdı. Canı bile olmayan varlığın ilâh olamayacağını ifade etmek üzere hemen arkasından “O diridir” buyurulmuştur. Evet Allah diridir, O’nun hayat sıfatı vardır ve tıpkı diğer isimleri ve sıfatları gibi bunun da mahiyetini ancak kendisi bilmektedir. Gerek Araplardaki gerekse diğer kavimlerdeki müşriklerin çoğu büyük bir Allah’a inanmakla beraber bunun yanında –her birine bir işlev tanıdıkları– sözde tanrılara inanmışlardır. Bu inanç tevhide aykırıdır. Tevhidi açıklayarak başlayan ayet, Allah Teâlâ’nın “kayyum” sıfatını zikrederek “küçük, aracı, özel görevli... tanrılar”a gerek bulunmadığını ifade etmektedir. Çünkü kayyum, “bütün varlıkları görüp gözeten, yöneten, bir an bile onları bilgi ve ilgisi dışında tutmayan” demektir. “Onu ne uyku basar ne uyur” cümlesi, hay ve kayyum sıfatlarını pekiştirmekte ve biraz daha anlaşılmasını sağlamaktadır. Uyku basan veya fiilen uyuyan birinin gözetim, yönetim, koruma gibi işleri yerine getirmesi mümkün değildir. Allah Teâlâ’nın kayyumluğu kâmil ve kesintisiz olduğuna, daha doğrusu kayyum sıfatı bunu ifade ettiğine göre O’nu ne uyku basar ne de uyur. Yerde ve gökte ne varsa –başka hiçbir kimseye değil– O’na aittir; yaratanı da gerçek sahibi de O’dur. Ayetin bu manayı ifade eden parçası “Yalnız O’na aittir” kısmıyla tevhidi öğretirken “başkasına değil” manasıyla de şirkin çeşitlerini reddetmektedir. Çünkü müşrik toplumlar varlıkları yaratılış, aidiyet ve yetki bakımlarından çeşitli tanrılar arasında paylaştırmışlar; meselâ yıldız, gök, yer... tanrılarından söz etmişlerdir. “Yerde ve gökte” tabiri Arapçada “bütün varlıklar” manasında kullanılmakta, adına yer ve gök denilmeyen veya maddî manada yere ve göğe dahil bulunmayan mekânlar ve buradaki varlıklar da bu ifadenin içine girmektedir. Allah’a ortak koşan kâfirlerin bir kısmı, bu ortakların O’na denk olduklarına değil, O’nun nezdinde reddedilemez şefaat, geri çevrilemez aracılık hakkına sahip bulunduklarına inanmakta ve putlara bu anlayış içinde tapınmaktadırlar. “Allah katında, O izin vermedikçe hiçbir kimse şefaat edemez” manasındaki cümle bu inancın asılsızlığını ortaya koymakta; şefaatin de izne bağlı bulunduğunu, O izin vermedikçe ve dilemedikçe kimsenin böyle bir yetki ve imkâna sahip olamayacağını özlü ve etkili bir şekilde zihinlere yerleştirmektedir. Allah katında kendisine şefaat izni verilenlerin durumu ve yetkileri, ödül törenlerinde ödülleri vermek üzere kürsüye çağrılan şeref konuklarınınkine benzemektedir. Ödülün kime verileceğini bilen ve belirleyen onlar değildir. Ancak bu merasimi tertipleyenlere göre onlar, şerefli, saygıya lâyık, büyük kimseler olduklarından kendilerine böyle bir imtiyaz verilmiştir. Allah katında şefaatlerine izin verilecek olanlar da Allah’a yakın ve sevgili kullar olacaktır. Allah’tan başka bütün şuur ve bilgi sahiplerinin bilgileri sınırlıdır, doğru da yanlış da olmaya açıktır. Bu genel gerçek şefaat meselesine uygulandığında kimin şefaate lâyık olduğunun da ancak Allah tarafından bilineceği anlaşılır. Çünkü dış görünüşü (mâ beyne eydîhim) itibariyle şefaate lâyık görülenlerin, kullar tarafından görülemeyen ve bilinemeyen iç yüzleri (mâ halfehüm) itibariyle böyle olmamaları mümkündür. Allah birdir ve yalnızca O ibadete lâyıktır; çünkü O’ndan başka olmuşu, olacağı, gizliyi, açığı, geçmişi, geleceği, görüleni, gaybı bilen yoktur. Kürsi (kürsü), “koltuk, sandalye, taht” anlamlarına gelir. Mecazi olarak saltanat, hükümranlık, mülk manalarında da kullanılmaktadır. Allah Teâlâ’nın üzerine oturulan maddî alet manasında kürsüsü olamayacağından –bu O’nun bizzat açıkladığı yüce sıfatlarına aykırı düştüğünden– burada kürsüden bir başka mananın kastedilmiş olması gerekir. Esasen Kur’an’da Allah’a nisbet edilen, “Allah’ın...” denilen her şeyi, O’nun varlığına dahil veya kullandığı bir şey olarak anlamak da doğru değildir. Meselâ “Allah’ın evi, Allah’ın ruhu, Allah’ın emri, Allah’ın kölesi” tamlamalarında Allah’a ait olan şeyler böyledir. Bunlar ne O’nun varlığının bir parçasıdır ne de kullandığı araçlardır; önem ve şereflerinden dolayı O’nun” diye tanımlanmışlardır. İbn Abbas’a göre kürsüden maksat ilimdir. O’nun ilmi her şeyi kaplar. Ayetin bu kısmını, “kürsüden maksat O’nun hükümranlığıdır ve buna sınır yoktur, hiçbir şey O’nun dışında kalamaz” veya “Allah semavatı, arzı, arşı Kur’an’da zikretmiş, fakat bunlardan maksadın ne olduğunu açıklamamıştır. Kürsüsü de böyle bir varlıktır, yerleri ve gökleri içine alacak kadar geniştir. Ne ve nasıl olduğunu ise ancak kendisi bilmektedir” şeklinde anlamak mümkündür. Yüce, kâmil, eşsiz sıfatlarının bir kısmı ayette zikredilen yüce Allah’a, kulların sonsuz gibi gördükleri kâinatı korumak, gözetmek ve yönetmek elbette güç gelmeyecek, O’nu yormayacak, meşgul bile etmeyecektir. Çünkü O yücelerden yücedir, kimse bilmez nicedir.", "date": null}
{"url": "https://hthayat.haberturk.com/astroloji/index/koc", "title": "KOÇ Burcu Günlük Yorumları", "content": "Yükselen Burç Hesaplama Görünüşünüzü ve sizin kendinizi nasıl gördüğünüzü etkileyen burç olan yükselen burcu doğum anınızda ufuk çizgisinden yükselen burçtur. Yükselen burç Ay ve yönetici gezegen ile bağlantılıdır. Yükselen burcunuz kendi burcunuz kadar önemli ve etkilidir. Peki yükselen burcunuzu nasıl öğrenirsiniz? Yükselen burç saat olarak ortalama iki saatte bir değişir. Cinsiyetiniz, doğum tarihiniz, doğum saatiniz ve doğduğunuz yer ile doğrudan ilgilidir. Tüm bu bilgileri biliyorsanız yükselen burcunuzu kolaylıkla öğrenebilirsiniz. Aşağıdaki kutudan burcunuzu seçin ve saate göre yükseleninizi öğrenin...", "date": null}
{"url": "https://www.haberturk.com/boy-kisaltma-icin-turkiyeye-geliyorlar-uzmanlar-olum-riskine-karsi-uyariyor-haberler-3818093", "title": "Boy kısaltma için Türkiye’ye geliyorlar! Uzmanlar ölüm riskine karşı uyarıyor - Haberler", "content": "Son dönemde İngiltere’den bazı kadınların boy kısaltma ameliyatı için Türkiye’ye gelmesi tartışmalara neden oldu. Kimi hayatındaki kişiyle arasındaki boy farkını kapatmak için kimi de bacak uzunluğu farkını dengelemek için bıçak altına yatmak istiyor. Ameliyat, bacak kemiklerinin kesilerek kısaltılması ve yeniden sabitlenmesi esasına dayandığından iyileşmek de bir hayli zaman alıyor. Uzmanlar, bu ameliyat tercih edilecekse esas amacın tıbbi gerekçeler olması gerektiğinin altını çiziyor. BASKILAR VE PARTNERLE AYNI BOYDA OLMA ARZUSU AMELİYATA İTİYOR Türk Plastik, Rekonstrüktif ve Estetik Cerrahi Derneği Başkanı Prof. Dr. Şükrü Yazar, konunun sosyal boyutuna dikkat çekti: “Boy uzatma ameliyatı yıllardır yapılan bir operasyon; ancak boy kısaltma hem dünyada hem de ülkemizde çok yaygın değil. Boy kısaltma ameliyatlarını, uzun boylu insanların çevresel baskılar nedeniyle ve kadınların erkek partnerlerine göre daha kısa görünmek taleplerinden dolayı yaptırdıklarını biliyoruz.” REKLAM Yazar, bu operasyonların kolay bir kararla yapılabilecek ameliyatlar olmadığını vurgulayarak, “Ameliyatın fayda-zarar kısmı hastalar tarafından çok iyi değerlendirilmelidir. Hekimler de hasta seçiminde dikkatli olmalı” ifadelerini kullandı. BOY NASIL KISALTILIYOR? Boy kısaltma ameliyatının teknik yönünü anlatan Ortopedi ve Travmatoloji Uzmanı Doç. Dr. Barış Görgün, “Kişinin bacaklarındaki kemiklerden belli bir miktar kısaltma yapılarak, toplam boy azaltılır. Bu işlem uyluk kemikleri ya da kaval kemiklerinden uygulanır. Uyluk kemiklerinden yaklaşık 4 cm, kaval kemiklerinden ise 3 cm civarında olmak üzere toplamda 6 ila 8 cm’lik bir kısaltma mümkündür. Kesilen kemikler daha sonra plak veya çivi denilen yöntemlerle sabitlenir” diye konuştu. KOZMETİK AMAÇLI BOY KISALTMA AMELİYATI ETİK Mİ? Boy kısaltma işlemlerinin ilk başta tamamen tıbbi amaçla geliştirildiğini belirten Doç. Dr. Görgün, “Burada genellikle bacak boy farklarında kişinin bel ve omurga gibi bölgeleri de etkileneceğinden uzun olan bacak ameliyatla kısaltılıyordu. Daha sonra ise kozmetik boy kısaltma işlemleri ortaya çıktı. Çok nadir durumlarda özellikle kadın hastalarda psikolojik ve sosyal gerekçelerle de boy kısaltma işlemleri yapılabiliyor” diye konuştu. REKLAM “Esas amaç tıbbi gerekçeler olmalıdır” diyen Doç. Dr. Görgün, sözlerine şöyle devam etti: “Ancak psikolojik nedenler de bir tıbbi neden sayılabileceğinden çok dikkatli seçilecek olgularda ameliyat kozmetik amaçlı da gerçekleştirilebilir ama burada fayda ve zarar ilişkisini iyi tahlil etmek gerekiyor.” HASTALARI NELER BEKLİYOR? Ameliyatın ardından hastalar zorlu bir iyileşme sürecine giriyor. Doç. Dr. Görgün, ““Ameliyat teknik olarak kolay ancak her ameliyat zordur. Ameliyat sonrasında hastaları bekleyen 2-3 aylık bir iyileşme dönemi var. Hastayı ameliyattan 1-2 gün sonra yürütmeye başlıyoruz. Ancak sonraki süreçte belli bir dönem fizik tedavi almak gerekiyor. Kasların gerginliği, damar ve sinirlerle ilgili tedaviler devam ediyor. Yaklaşık üç ay civarında da süreç tamamlanıyor.” BOY KISALTMA AMELİYATININ RİSKLERİ Riskler konusunda her iki uzmanın önerisi de aynı. Doç. Dr. Görgün, “Anestezi işlemlerinden başlayarak kemiğe yapılan uygulama sonrasında enfeksiyon gelişebilir. Kırığın kaynamaması, geç kaynaması ya da akciğere emboli atması gibi hayati riskler söz konusu olabilir. Bu yüzden kozmetik nedenlerle çok önerdiğimiz bir cerrahi değil. Burada hasta seçimi gerçekten çok önemli. Hastanın psikolojik ve sosyal durumu mutlaka göz önünde bulundurulmalı” ifadelerini kullandı. \"’BOYUM KISALACAK’ DİYE BU RİSKLERİ ALMAK NE KADAR DOĞRU TARTIŞILIR\" Prof. Dr. Yazar da benzer bir uyarıda bulunarak, şunları söyledi: “Bunlar çok büyük ameliyatlardır. Büyük ameliyat oldukları için komplikasyon ve riskleri de olabiliyor. ‘Boyum kısalacak’ diye bu riskleri almak ne kadar doğru tartışılır. Bu operasyonları yaptıracak kişilerin çok iyi düşünmesi lazım.”", "date": null}
{"url": "https://www.haberturk.com/canli-altin-fiyatlari-30-agustos-altin-fiyatlarinda-yukseliste-bugun-cumhuriyet-altini-22-ayar-bilezik-tam-yarim-ceyrek-altin-gram-altin-ne-kadar-3818368", "title": "CANLI ALTIN FİYATLARI 30 AĞUSTOS: Altın fiyatlarında yükselişte! Bugün Cumhuriyet altını, 22 ayar bilezik, tam, yarım, çeyrek altın, gram altın ne kadar?", "content": "ABD Başkanı Donald Trump'ın, ABD Merkez Bankası (Fed) Yönetim Kurulu Üyesi Lisa Cook'u görevden aldığını açıklaması piyasaları tedirgin etti. Trump'ın bu adımı ile ilgili uzmanlar Fed'in faiz indirmeye zorlandığını belirtti. Fed'in bağımsızlığı konusunda endişelerin artmasıyla yatırımcılar güvenli liman varlıklardan olan altına yöneldi. Gram altın tarihte ilk kez 4 bin 534 lirayı aşarak rekor tazeledi. İşte 30 Ağustos 2025 22 ayar bilezik, Cumhuriyet altını, ata, tam, yarım ve çeyrek altın fiyatları canlı takip ekranı...", "date": null}
{"url": "https://haber.mynet.com/adidas-ta-50-ye-varan-indirim-basladi-iste-one-cikan-urunler-110107232141", "title": "Adidas'ta %50'ye varan indirim başladı! İşte öne çıkan ürünler", "content": "Kaliteyi uygun fiyatlarla yakalamak isteyenler için harika bir fırsat dönemi olan Okula Dönüş kampanyasında adidas’ın fonksiyonel ve stil sahibi tasarımları öne çıkıyor. İster spor kombinlerinizi tamamlamak ister günlük giyiminize sportif bir dokunuş eklemek için olsun, farklı zevklere ve ihtiyaçlara hitap eden ürünleri sizin için listeledik. İşte, indirime giren adidas ürünleri! 1. Her koşulda yanınızda: Adidas Own The Run Half Zip Erkek Eşofman Üstü Koşu sırasında ihtiyacınız olan konforu veren Adidas Own The Run eşofman üstü, Aeroready teknolojisi ile nemi uzaklaştırarak kuru kalmanızı destekliyor. Yarım fermuarıyla havaya göre hareket edebilir, başparmak delikleriyle koşu sırasında ekstra rahatlık yakalayabilirsiniz. Reflektörlü detaylarıyla karanlıkta görünürlüğünü artıran eşofman üstü, geri dönüştürülmüş malzemelerden üretilmiş yapısıyla da çevreye duyarlı bir tercih sunuyor. Kullanıcılar ne diyor? “Ben çoğunlukla koşu için kullanıyorum ancak sade ve temiz tasarımı sayesinde günlük sportif bir görünüm için kot pantolon veya eşofmanla da harika görünüyor.” “Bu Adidas üstü koşu antrenmanlarım için aldım ve çok memnunum. Kumaşı hafif, nefes alabilen ve çabuk kuruyan bir yapıya sahip; mevsim geçişleri veya serin sabahlar için mükemmel.” Adidas eşofman üstünün yanında Adidas Multi Essentials Full-Zip Erkek Polar Üst ürününe göz atmak isterseniz buraya tıklayın. 2. Koşuya enerji katan: Adidas Running Essentials Kadın Tayt Spor yaparken iyi görünmek isteyenler için tasarlanan adidas tayt, Aeroready teknolojisi sayesinde teri hızla uzaklaştırarak kuru kalmanızı garantiliyor. Destekleyici yapısı ve dar kesimi antrenmanlarda hareket özgürlüğü verirken bağcıklı elastik beli kayma sorununu tamamen ortadan kaldırıyor. Reflektörlü detayı ise sabahın erken saatlerinde ya da akşam karanlığında yaptığınız koşularda güvenle devam etmenizi sağlıyor. Kullanıcılar ne diyor? “Belden kaymaması ve ceplerinin olması harika. Hep bu seriden alıyorum koşu taytlarımı. Öneririm. Fiyat da çok uygundu.” “Tam oturuyor, şeklini koruyor ve hafif yüksek kesimli oldukları için göbeği kapatıyor. Birkaç kez yıkadım ve formu bozulmadı. Gerçekten çok memnunum. Sadece spor yaparken değil, bisiklete binerken de çok kullanıyorum. Kısa bir üstle de harika görünüyorlar. Bu yüzden tavsiye ederim. ” Adidas taytın yanında Adidas DailyRun 7/8 Kadın Tayt ürününe göz atmak isterseniz buraya tıklayın. 3. Koşuda ferahlık veren: Adidas Own The Run Kadın Koşu Tişörtü Spor yaparken kuru kalmak isteyenler için tasarlanan Adidas Own The Run koşu tişörtü, Aeroready teknolojisiyle teri hızla uzaklaştırıyor. Sabahın erken saatlerinde ya da akşam karanlığında yapılan koşularda reflektörlü detaylarıyla görünürlüğünüzü artırıyor. En az %70 oranında geri dönüştürülmüş malzemeden üretilmiş olmasıyla çevre dostu bir tercih yapabileceğiniz tişört, hem günlük spor kombinlerinize hem de antrenmanlarınıza uyum sağlıyor. Kullanıcılar ne diyor? “Nefes alabilen, hafif ve göz alıcı, harika spor tişörtü.” “Harika bir tişört. Giymesi rahat. Ütü gerektirmiyor. Çok çabuk kuruyor.” Adidas koşu tişörtünün yanında Adidas Adicolor 3-Stripes Raglan Kadın Tişört ürününe göz atmak isterseniz buraya tıklayın. Nakit ihtiyacınız varsa 90.000 TL'ye kadar %0 faizli ve taksitli nakitinizi hemen almak için buraya tıklayın. 4. Antrenmanların vazgeçilmezi: Adidas Tiro 23 Club Erkek Eşofman Altı Futboldan günlük antrenmanlara kadar her an hareket özgürlüğü sunan bu adidas eşofman altı, dar kesimi ve sade tasarımıyla her tarza uyuyor. Aeroready teknolojisi sayesinde teri vücuttan uzaklaştırarak kuru kalmanızı garantileyen eşofman altının bilek fermuarları ise krampon ya da spor ayakkabı üzerinden kolayca giyip çıkarmanıza imkan tanıyor. Kullanıcılar ne diyor? “Ürün çok klas, hoş ve kaliteli. Boyum: 173 cm. Kilo: 65. S beden aldım, tam oturdu ve çok şık durdu. Futbol oynarken, koşarken, bisiklet sürerken... Her türlü sportif faaliyette giyilebilir.” “Ürün orijinal ve ne kadar yıkasam da kalitesini gösteriyor, tavsiye ederim. Beden olarak M beden giymeme rağmen M aldım ancak biraz bol geldi ama bağlandığı için sıkıntı çıkarmıyor.” Adidas eşofman altının yanında Adidas Terrex Çok Fermuarlı Erkek Eşofman Altı ürününe göz atmak isterseniz buraya tıklayın. 5. Günlük giyime sportif bir dokunuş katan: Adidas Neon Ultraboost Graphic Tee Erkek Tişört Tamamen pamuktan üretilmiş olan Adidas tişört, bol kesimiyle gün boyu ferahlık sunarken canlı baskı renkleriyle tarzınıza enerjik bir hava katıyor. Ultraboost ayakkabılardan ilham alan serigrafi grafik baskısı, retro bir arcade havası vererek tişörte farklı bir stil kazandırıyor. Bu yönleriyle Adidas tişört, spor yaparken ya da günlük kombinlerde konfor ve şıklığı bir arada isteyenler için ideal bir seçim oluyor. Kullanıcılar ne diyor? “180 cm boy ve 95 kiloya large beden iyi, kaliteli ve iyi kumaşlı bir ürün.” “Kaliteli, güzel bir ürün, kesimi bol.” Adidas tişörtün yanında Adidas Tr-es Comf Tee Erkek Tişört ürününe göz atmak isterseniz buraya tıklayın. 6. Serin günlerin kurtarıcısı: Adidas Multi Essentials Full-Zip Kadın Polar Hırka Şardonlu polar kumaşıyla sıcak tutan adidas hırka, soğuk sabahlarda ya da serin havalarda konfor sağlıyor. Tam boy fermuarı ve dik yakası sayesinde hem tarzınızı tamamlıyor hem de ekstra koruma veriyor. Fermuarlı yan cepleriyle eşyalarınızı güvenle taşırken elastik manşet ve bel kısmı ile vücudunuza uyan rahat bir kullanım elde edebileceğiniz Adidas polar hırka, günlük yaşamda ve outdoor aktiviteler için vazgeçilmez bir parça! Kullanıcılar ne diyor? “Çok yumuşak, daha önce denediğim birçok polardan çok daha yumuşak. Giymesi güzel ve sıcak tutuyor ancak çok ağır değil, bu da ideal. Tam fermuarlı olması güzel çünkü bazen yürüyüşe çıktığınızda çeyrek fermuarlar sorun yaratabiliyor.” “Harika bir polar ceket! Bedeni belirtildiği gibi, çok yumuşak, kumaşı beklediğimden daha ince ama tam olarak aradığım şeydi. Fiyatına göre rakipsiz. Kesinlikle tavsiye ederim!” 7. Hafif ve dinamik: Adidas Ultrabounce Kadın Spor Ayakkabı Koşu ve antrenmanlarda performansını artırmak için tasarlanan Adidas Ultrabounce spor ayakkabı, Bounce orta tabanı ile yumuşak yastıklama ve ekstra esneklik yaratıyor. Hafif yapısıyla her adımınızda enerji kazanırken kauçuk dış tabanıyla farklı yüzeylerde güçlü zemin tutuşu gerçekleştiren spor ayakkabı, hem spor salonunda hem de günlük kullanımda size eşlik edecek ideal bir seçenek. Kullanıcılar ne diyor? “Çok rahat. Çok uzun süre ayakta kalabiliyorum ama ayağımı hiç ağrıtmıyor.” “Spor için oldukça uygun, kendi numaranızı alabilirsiniz. Alt tabanı spor yaparken yere vakumlanıyor hissi veriyor böylece kaymaları da önlüyor, ayağa uyum sağlıyor. Hafif ve oldukça konforlu.” Adidas spor ayakkabının yanında Adidas Response Super Kadın Spor Ayakkabı ürününe göz atmak isterseniz buraya tıklayın. 8. Egzersizlerin vazgeçilmezi: Adidas Club 3Str Short Erkek Şort Spor salonunda tenis kortuna kadar her türlü spor faaliyetinde özgürce hareket etmenizi destekleyen Adidas şort, normal kesimi ve elastik bel bandıyla egzersiz sırasında esneklik sunuyor. Aeroready teknolojisi sayesinde yoğun antrenmanlarda bile teri hızlıca uzaklaştırarak kuru kalmanıza yardımcı oluyor. Ayrıca, hafif ve dayanıklı yapısı, ön cepleri ve örgü körük detayı ile hem kullanışlı hem de performans odaklı bir seçim. Kullanıcılar ne diyor? “Spor için güzel bir ürün. Tam bedeninizi alabilirsiniz.” “Fiyatına göre iyi. Tam oturuyor ve tenis oynamak için çok rahat. Cepleri üç topu rahatlıkla alıyor.” Adidas şortun yanında Adidas Camo Aop Erkek Şort ürününe göz atmak isterseniz buraya tıklayın. 9. Koşular için ideal: Adidas DailyRun 5-inch Kadın Tayt Hem kısa mesafe koşularında hem de 5K parkurlarında performansınızı artırmak için tasarlanan Adidas tayt, hafif ve destekleyici Adiform kumaşıyla ferahlık veriyor. Aeroready teknolojisiyle teri hızla uzaklaştırarak sıcak havalarda bile kuru kalmanıza yardımcı olan tayt, arka ve yan cepleriyle de telefon ve küçük eşyaları yanınızda taşımanızı kolaylaştırıyor. Üstelik, reflektörlü detayları sayesinde düşük ışıkta bile görünür olmanızı sağlıyor. Kullanıcılar ne diyor? “Gym'de giyiyorum, hem çok iyi kavrıyor hem de rahat. Başka rengi çıkarsa ve uygun fiyata olursa o rengini de alırım.Yazın muhtemelen bisiklet sürerken de bu taytı giyeceğim.” “Rahat ve çok dar olmayan bir spor taytı istiyordum. Koşu, egzersiz ve hatta oyun alanında bile süper rahatlar.” Adidas taytın yanında Adidas Own The Run Climacool 2'si1 Arada Kadın Kısa Şort ürününe göz atmak isterseniz buraya tıklayın. Adidas hırkanın yanında Adidas Multi Essentials Full-Zip Kadın Polar Hırka ürününe göz atmak isterseniz buraya tıklayın. 10. Günlük giyimin vazgeçilmezi: Adidas VL COURT 3.0 Erkek Spor Ayakkabı Hem günlük kombinlerde hem de spor yaparken konforu elden bırakmayan bu adidas spor ayakkabı, sade ama şık tasarımıyla öne çıkıyor. Yumuşak deri üst yüzeyi ve ikonik 3 bant detayıyla klasik adidas stilini yansıtırken hafif yastıklama ve yumuşak astar özelliğiyle her adımda rahatlık sunuyor. Sertleştirilmiş kauçuk tabanıyla ister sokakta ister kaykay parkında kullanabilir, her yerde özgürce hareket edebilirsiniz. Kullanıcılar ne diyor? “Ürün orijinal ve kaliteli ancak kalıbı dar, sipariş vermeden önce beden tablosunu kontrol etmeniz faydanıza olacaktır.” “Ayakkabılar çok güzel. Bu modelin komple deri olan versiyonları da güzel ancak onlarda çatlama olabiliyor. Süet tarzında modeli tercih edebilirsiniz.” Adidas spor ayakkabının yanında Adidas Terrex Eastrail 2 Erkek Yürüyüş Ayakkabısı ürününe göz atmak isterseniz buraya tıklayın. Bu içerik 27 Ağustos 2025 tarihinde yayınlanmıştır. İçerik yayınlandıktan sonra listelenen ürünlerin indirim oranlarında ve fiyatlarında değişiklikler olmuş olabilir. Umarız önerdiğimiz ürünleri beğenirsiniz. Bu içerikten alışveriş yapmaya karar verirseniz, Mynet bağlantılardan gelir/komisyon elde edebilir. Satın alım sonrasında satıcılardan kaynaklanan sorunlardan Mynet sorumlu değildir.", "date": null}
{"url": "https://haber.mynet.com/pasinyan-trump-imzali-fotograflari-paylasti-nikol-sen-harikasin-110107233016", "title": "Paşinyan Trump imzalı fotoğrafları paylaştı: 'Nikol sen harikasın'", "content": "Ermenistan Başbakanı Nikol Paşinyan, 8 Ağustos’ta Azerbaycan Cumhurbaşkanı İlham Aliyev ve ABD Başbakanı Donald Trump ile Washington D.C’de gerçekleştirilen zirveye dair paylaşım yaptı. İMZALI FOTOĞRAFINI GÖNDERMİŞ Sosyal medya hesabından Trump’ın kendisine gönderdiği imzalı fotoğrafları paylaşan Paşinyan, \"Sayın Trump’a onur verici fotoğraflar, hediye ve not için minnettarım\" ifadelerini kullandı. Paşinyan, Trump ve Aliyev ile çekildiği fotoğrafları paylaşarak, \"Başkan Trump’ın imzasıyla ünlü fotoğraflar. Teşekkür ederim\" diye konuştu. ‘NİKOL, SEN HARİKASIN’ Trump’ın Paşinyan’a yazdığı imzalı fotoğraflarda, \"Nikol, sen harikasın\" notunu yazdığı görüldü. NE OLMUŞTU? Azerbaycan Cumhurbaşkanı İlham Aliyev ile Ermenistan Başbakanı Nikol Paşinyan, ABD Başkanı Donald Trump'ın ev sahipliğinde Beyaz Saray'da gerçekleşen üçlü zirvenin ardından ortak deklarasyona imza atmıştı. ABD Başkanı Trump, \"Ermenistan ve Azerbaycan, çatışmaları durdurmayı, ticari ve diplomatik ilişkileri başlatmayı ve birbirlerinin toprak bütünlüğüne saygı duymayı taahhüt ediyor\" açıklamasında bulunmuştu. Trump ise bu süreci kendi liderlik başarısı olarak yansıtarak, “ben çözdüm” vurgusunu sık sık tekrarlıyor.Bu içerik Cansu Akalp tarafından yayına alınmıştır", "date": null}
{"url": "https://finans.mynet.com/haber/detay/kobi/sabah-calisip-gece-nobet-tutuyorlar-20-binden-fazla-serildi-yurt-disindan-da-geliyor/512729/", "title": "Sabah çalışıp gece nöbet tutuyorlar! 20 binden fazla serildi, yurt dışından da geliyor", "content": "Döşemealtı'nda kışın buğday ekilen tarlalarda, bu kez mahsul değil değeri milyonları bulan el dokuması halı ve kilimler hasat edildi. Her yıl yaz aylarının gelmesi ile birlikte aralarında yüzlerce yıllık tarihi olan yurt içi ve yurt dışından getirilen binlerce halı ve kilim itina ile tamir edilmesinin ardından mikroplardan arındırılmak üzere steril havuzlara sokuluyor. Buradaki işlemlerin ardından halı ve kilimler tarlalarda güneşe serilerek renkleri soldurulup pastele dönüşmesi sağlanıyor. Serim işleminin ardından görsel bir şölen oluşturan binlerce halı güneşin altında belirli aralıklarla çevrilerek nemi ve sıcağı en iyi şekilde alarak renklerin tonlamasının sağlamlaşması sağlanıyor. HASAT BAŞLADI Yaklaşık 2,5 ay süren, serildikleri alanı \"halı tarlasına\" çeviren el dokuması halı ve kilimler rengarenk görüntüleri ile kente gelen yerli ve yabancı turistlerin de ilgisini çekerken, fotoğraf meraklılarının da önemli bir adresi oluyor. Ağustos ayının sona ermesi ile Antalya'nın sıcağı altında yaz mevsimini geçiren ve mikroplardan arınıp, renk tonları oturan halılar toplanmaya başladı. İşletme sahibi Hasan Topkara, bu yıl 20 binden fazla halı serdiklerini belirterek, \"Yılbaşından itibaren gelmeye başlayan ürünlerimizin 5-6 ay içerisinde ilk olarak ön hazırlığını yapıyoruz. Yaz döneminin gelmesi ile birlikte haziran ayının ortalarında havalar sermeye uygun olduğunda tonlarının oturması için serim işlemini yapıyoruz\" dedi. GECE NÖBET TUTUYORLAR Tarlalara serim işlemi yapılan halı ve kilimlerin ilk haftalarda 3-5 gün aralıklarla çevrilerek renk tonlamasını takip ettiklerini belirten Topkara, \"Serdiğimiz ürünler 2,5 ay içerisinde ters-düz yaparak renk tonlamasını yapıyoruz. Bu işlemden sonra ürünlerimizi tekrar toplayarak depoya alıyor, tozlardan arınması için yıkamasını yaparak müşterilere teslim ediyoruz. İlk zamanlarda haziran-temmuz arasında 3-5 gün arayla çevirme işlemi yapıyoruz. Ama temmuz ayından sonra bu çevirme işlemini her gün yapıyoruz. Renk tonlamasını takip edip, kaldırmaya uygun olan renkleri oturmuş halıları kaldırıyoruz. Gündüz çalışmalarını bittikten sonra geceleri de nöbet tutuyoruz. Oldukça değerli ve müşterilerin emaneti olan halıları korumak için gece mesaimizde sabaha kadar devam ediyor\" ifadelerini kullandı. FOTOĞRAF ÇEKMEYE GELİYORLAR Renk şöleninin yaşandığı halı tarlalarını sosyal medyada gördüğünü söyleyen ve fotoğraf çekinen Eda Günay, \"Sosyal medya üzerinden gördüm ve gelip yerinde gelip görmek istedim. Bir süredir gelmek istiyordum ve bugüne nasip oldu. Halıların toplanma zamanına denk geldi. Renkli olanlar çok güzel gözüküyor. Fotoğraf açısından da çok güzeller. Fotoğraf ve videolar çektim, sayfamda da paylaşacağım. Herkese görmelerini tavsiye ederim\" şeklinde konuştu. İHABu içerik Ezgi Sivritepe tarafından yayına alınmıştır", "date": null}
{"url": "https://finans.mynet.com/haber/detay/ekonomik-veriler/ticaret-bakanligi-egitim-hizmetleri-ihracati-15-kat-arttigini-acikladi/512726/", "title": "Ticaret Bakanlığı eğitim hizmetleri ihracatı 15 kat arttığını açıkladı", "content": "Bakanlıktan yapılan yazılı açıklamada, eğitim hizmetleri ihracatını artırmak ve uluslararası öğrenci hareketliliğini teşvik etmek amacıyla kapsamlı çalışmalar yürütüldüğü belirtildi. Türkiye'yi eğitim alanında bölgesel cazibe merkezi ve küresel ölçekte tercih edilen bir destinasyon haline getirmenin amaçlandığı aktarılan açıklamada, \"2012 yılından bugüne kadar eğitim hizmetleri ihracatımız 15 kat artış göstererek 2024 yılı itibarıyla 2 milyar 865 milyon dolara ulaşmıştır. Bu güçlü artış, Bakanlığımızın sağladığı desteklerin yanı sıra üniversitelerimizin ve sektör paydaşlarımızın yürüttüğü uluslararası tanıtım ve pazarlama faaliyetleriyle mümkün olmuştur.\" ifadeleri kullanıldı. TÜRKİYE YÜZDE 3,5'LİK PAY ALDI Açıklamada, sektöre Ticaret Bakanlığınca sağlanan desteklerin bir önceki yıla göre iki kat artarak geçen yıl 162,6 milyon liraya ulaştığı bildirildi. Bu yılın ağustos ayı itibarıyla sektöre sağlanan destek tutarının ise 66,2 milyon lira olduğuna işaret edilen açıklamada, ⁠yurt dışı pazarlara yönelik reklam ve tanıtım çalışmalarından ⁠uluslararası pazarlama faaliyetlerine, ⁠uluslararası birimlere yönelik kira, istihdam ve operasyonel giderlerden tanıtım heyet programlarına kadar birçok faaliyetin desteklendiği belirtildi. Açıklamada, söz konusu desteklerle Türkiye'nin uluslararası eğitimde önde gelen ülkelerden biri konumuna yükseldiği vurgulanarak, \"2024-2025 öğretim döneminde ülkemizdeki uluslararası öğrenci sayısı 2012 yılına kıyasla yaklaşık 11 kat artarak 337 bin 119'a ulaşmıştır. Türkiye, bu yükselişle küresel uluslararası öğrenci hareketliliğinden yaklaşık yüzde 3,5'lik pay alarak dünya sıralamasında önemli bir konuma gelmiştir. Halihazırda 180 farklı ülkeden öğrenciye ev sahipliği yapıyor olmamız, ülkemizin uluslararası bir eğitim merkezi haline geldiğinin göstergesidir.\" değerlendirmesinde bulunuldu. \"MARKA DEĞERİNİ GÜÇLENDİRMEK\" Türkiye'deki üniversite sayısının 2002 yılında 76 iken bu yıl 208'e yükseldiğinin altı çizilen açıklamada, bu artışla Türkiye'nin, en fazla üniversiteye sahip 25'inci ülke olduğu ifade edildi. Açıklamada, eğitim sektörünün yurt dışında tanıtılması amacıyla, Bakanlık destekleriyle bu yıl \"Study in Türkiye\" markası altında 20 milli katılım fuar organizasyonu gerçekleştirildiği de aktarıldı. Sektörde faaliyet gösteren 7 markanın Turquality desteği aldığına dikkat çekilen açıklamada, şunlar kaydedildi: \"Önümüzdeki dönemde bu sayının artması hedeflenmektedir. Üniversitelerimizi ve sektör paydaşlarımızı bu yıl da etkin biçimde desteklemeyi sürdürürken, sektörün sorunlarının ele alındığı, Bakanlığımızca sağlanan desteklerin anlatıldığı, bilgilendirme ve koordinasyon faaliyetlerinin gerçekleştirildiği toplantılar düzenlenmiştir. Bakanlık olarak hedefimiz, Türkiye'nin eğitimde marka değerini güçlendirmek, uluslararası öğrenci çekim gücünü artırmak ve eğitim ihracatında sürdürülebilir büyümeyi sağlamaktır.\" AABu içerik Ezgi Sivritepe tarafından yayına alınmıştır", "date": null}
{"url": "https://haber.mynet.com/istanbul-da-helikopter-destekli-huzur-istanbul-denetimi-110107232810", "title": "İstanbul'da helikopter destekli 'Huzur İstanbul' denetimi", "content": "İstanbul Emniyet Müdürlüğü il genelinde Asayiş Şube Müdürlüğü, ilçe emniyet müdürlükleri, Önleyici Hizmetler, Trafik Denetleme, Havacılık, Narkotik Suçlarla Mücadele, Deniz Limanı ve Özel Harekat şube müdürlüklerine bağlı ekiplerin katıldığı 'Huzur İstanbul' denetimi gerçekleştirdi. Taksim Meydanı'nda saat 20.00 itibariyle başlayan denetimlerde durdurulan araçlar didik didik aranırken, sürücü ve yolcuların kimlik kontrolleri ve Genel Bilgi Toplama (GBT) yapıldı. Denetime polis helikopteri de havadan destek verdi. (DHA) Bu içerik Metin Yamaner tarafından yayına alınmıştır", "date": null}
{"url": "https://finans.mynet.com/haber/detay/ekonomi/buyuksehirlerde-resmen-kriz-var-fahis-fiyatlar-yaka-silktirdi-gunluk-3-bin-tl-kazaniyorlar/512721/", "title": "Büyükşehirlerde resmen kriz var! Fahiş fiyatlar yaka silktirdi, günlük 3 bin TL kazanıyorlar", "content": "Güvenilir bakıcı bulmak zor fiyatlar ise dudak uçuklatıyor. Çalışan anne ve babalar çocuklarını bakıcıya emanet etmek durumunda kalıyor. Çocuğa bakacak aile büyüğünün olmaması durumunda evladını bakıcıya bırakan aileler fiyatlardan şikayetçi. Özellikle büyükşehirlerde bakıcı fiyatları fahiş fiyatlara ulaşırken aileler de kara kara düşünüyor. Okula başlayan veya kreş için yaşı tutan çocukların velileri derin bir nefes alırken çocuğu evde olan aileler bakıcı arıyışına giriyor. Güvenilir ve profesyonel bakıcı bulmak zorken aynı zamanda fiyatlarının da yüksek olması annelerin işi bırakmasına neden oluyor. Kreşlerde ise fiyatlar aylık olarak 10 bin TL civarında oluyor. İŞİ BIRAKMAK ZORUNA KALIYORLAR Özel İstihdam Bürosu Yöneticisi Vural Şeker, \"Aileler çoçuk bakımı konusunda önemli bir karar vermek durumunda eğer anneanne veya babaannenın bakma durumu varsa onlara baktıracaklar. Onların bakma durumu yoksa anne işine ara vererek çocuğuna kendisi zaman ayıracak veya profesyonel bir bakıcı tercih etme durumunda kalacak\" dedi. BAKICI MAAŞLARI NE KADAR? Şeker, bakıcı maaşlarının yatılı olarak 62 bin TL ile 82 bin TL arasında olduğunu belirtti. Gündüzlü bakıcı fiyatlarının ise 57 bin TL ile 65 bin TL artı yol ücreti olarak şekillendiğini aktardı. Bakıcı maaşlarının sabit olmadığını aktaran Şeker, \"Adayın deneyimi, kişisel özellikleri ve yabancı dil bilmesi gibi faktörler adayın maaşını belirleyen kriterler arasında. Aynı zamanda ailenin beklentileri; yatılı çalışması gündüzlü çalışması rakam maliyetlerini değiştirmektedir\" sözlerini kullandı. Aylık ve günlük bakıcı maaşları özetle şu şekilde:", "date": null}
{"url": "https://haber.mynet.com/30-kez-sikayet-ettigi-damadini-11-kursunla-oldurdu-110107233010", "title": "30 kez şikayet ettiği damadını, 11 kurşunla öldürdü!", "content": "Aksaray'daki Büyük Bölcek Mahallesi’nde Uğur Deniz, iki yıldır ayrı yaşadığı ve boşanma aşamasında olduğu eşiyle konuşmak için kayınpederi Yılmaz Atak'ın evine gitti. Boşanmak istemediğini belirten iki çocuk babası Deniz ile kayınpederi Yılmaz Atak arasında tartışma çıktı. 11 EL ATEŞ AÇTI Tartışmanın büyüyüp kavgaya dönüşmesi ile Yılmaz Atak, Deniz'e tabancayla 11 el ateş etti. Silah sesini duyup eve gelen yakındaki polis ekipleri Atak'ı gözaltına aldı. İhbarla gelen sağlık ekiplerince yapılan kontrolde Deniz’in yaşamını yitirdiği belirlendi. Uğur Deniz'in cansız bedeni, otopsi için Aksaray Eğitim ve Araştırma Hastanesi’ne kaldırıldı. Deniz'in cenazesinin Altınkaya köyünde toprağa verildi. 30 KEZ ŞİKAYET ETMİŞ Emniyetteki işlemlerinin ardından adliyeye sevk edilen Atak, tutuklandı. Atak'ın ifadesinde; damadı Uğur Deniz'in anlaşmalı boşanma teklifi ile eve geldiğini, burada ağır hakaretlerde bulunduğunu, bu nedenle çıkan tartışmada öldürdüğünü ve pişman olduğunu söylediği öğrenildi. Yılmaz Atak'ın da bugüne kadar damadı Uğur Deniz hakkında kendisine hakaret edip, tehditte bulunduğu gerekçesiyle 30 kez şikayetçi olduğu belirtildi. (DHA) Bu içerik Devrim Karadağ tarafından yayına alınmıştır", "date": null}
{"url": "https://haber.mynet.com/tbmm-de-vekil-yakini-krizi-gun-yapanlar-paket-yapip-goturenler-akil-alir-gibi-degil-110107232980", "title": "TBMM'de 'vekil yakını' krizi! Gün yapanlar, paket yapıp götürenler... Akıl alır gibi değil", "content": "Gazeteci Mahmut Aydın ve Tarık Işık'ın Nefes'te yer alan haberine göre, TBMM'de son dönemde önemli bir kriz var. 'Vekil yakını' krizi adı verilen bu krizde milletvekili yakınları, kafe ve restoranlardaki yeme içme fiyatlarının pahalılığı yüzünden Meclis lokantasına dadandı. Yakınlar, Meclis'e 15-20 kişilik gruplar halinde gelerek gönüllerince yemek yiyor, paket yaptırıp eve bile götürüyor... 'VEKİL KRİZİ' GÜNDEMDE Aydın ve Işık'ın haberindeki detaylar şu şekilde: \"Meclis’te milletvekillerinin de yemek yediği lokanta, fiyatlarının ucuzluğu nedeni ile zaman zaman gündeme gelir. Ancak şimdiye kadar duymadığınızı düşündüğümüz bir konuyu ve o konu kaynaklı bir krizi anlatacağız. TBMM yerleşkesinin içindeki ve dışındaki Meclis’e ait sosyal tesislerde vekil yakınlarının beraberlerinde getirdikleri misafirlerin sayısındaki artış krize dönüştü. 15-20 KİŞİLİK GRUPLARLA GELİYORLAR Sadece mevcut milletvekillerini düşünmeyin; geçmiş dönemlerde vekillik yapanlar ve yakınları da tesisleri kullanabiliyor. Dışarıda lokantaya veya bir kafeye gitmek yerine bazı vekil yakınları çözümü maaile, hatta arkadaşlarıyla birlikte sosyal tesisleri mesken tutmakta bulmuş. 15-20 kişilik gruplar halinde gün yapacak kadar işi ilerletenler varmış. PES DOĞRUSU: PAKET YAPIP GÖTÜRMÜŞLER... Bitmedi; cümbür cemaat yedikleri yetmemiş gibi, ızgaralardan, böreklerden, tatlılardan paket yaptırıp götürenler de varmış. Bu durum çalışanları çileden çıkarsa bile “kaşının üzerinde gözün var” demek ne mümkün. Dile kolay, “milletvekili yakını”. SUİSTİMALE ÇÖZÜM ARANIYOR Tesislerin suistimal edildiği düşünen Meclis yönetimini konuya çözüm arıyor, kontenjan sınırlaması getirilmesi değerlendiriliyor.\"", "date": null}
{"url": "https://www.hisse.net/haber/5-milyon-tl-32-gunde-ne-kadar-faiz-getiriyor-14968", "title": "5 milyon TL 32 günde ne kadar faiz getiriyor?", "content": "Faiz oranlarının yükselişiyle birlikte mevduat hesapları yatırımcıların yeniden ilgisini çekmeye başladı. Özellikle yüksek tutarlı birikimlerini kısa vadeli değerlendirmek isteyen yatırımcılar için “5 milyon TL, 32 günde ne kadar faiz getirir?” sorusu öne çıkıyor. Bankaların sunduğu faiz oranları ve net kazançlara bakıldığında tablo dikkat çekici. BANKALARA GÖRE 32 GÜNLÜK GETİRİ Son güncel oranlara göre bankaların 5 milyon TL için sunduğu 32 günlük net faiz getirileri şöyle sıralanıyor: Fibabanka (%49 faiz): 171.267 TL net kazanç ING (%49 faiz): 158.647 TL net kazanç Alternatif Bank (%47 faiz): 157.249 TL net kazanç DenizBank (%47 faiz): 152.065 TL net kazanç Yapı Kredi (%45 faiz): 155.411 TL net kazanç QNB (%46,5 faiz): 150.421 TL net kazanç Cepteteb (%46 faiz): 151.313 TL net kazanç ORTALAMA KAZANÇ 5 milyon TL’nin 32 gün vadeli mevduat hesabında değerlendirilmesi, bankaya göre değişmekle birlikte 150 bin TL ile 171 bin TL arasında bir net faiz getirisi sağlıyor. Bu da günlük ortalama 4.700 TL ile 5.350 TL arasında ek gelir anlamına geliyor. EN YÜKSEK FAİZ ORANI Mevcut tabloya göre en yüksek net getiriyi Fibabanka sunuyor. %49 faiz oranıyla 32 gün sonunda 171 bin TL’nin üzerinde kazanç elde edilebiliyor. ING de yine %49 faizle öne çıkan bankalardan biri olurken, yeni müşteri kampanyaları sayesinde kısa vadede avantajlı oranlar sağlanıyor. 5 milyon TL’lik birikimini vadeli mevduat hesabına yönlendiren yatırımcı, yalnızca 32 günde ortalama 150 bin TL’nin üzerinde ek gelir elde edebiliyor. Faiz oranlarındaki küçük farklılıklar bile on binlerce liralık kazanç farkı yaratıyor. Bu nedenle yatırımcıların bankalar arasındaki oranları dikkatle karşılaştırması büyük önem taşıyor. Yatırım tavsiyesi değildir", "date": null}
{"url": "https://haber.mynet.com/cumhurbaskani-erdogan-dan-30-agustos-zafer-bayrami-mesaji-30-agustos-ebedi-istiklalin-tescilidir-110107232931", "title": "Cumhurbaşkanı Erdoğan'dan 30 Ağustos Zafer Bayramı mesajı! \"30 Ağustos ebedi istiklalin tescilidir!\"", "content": "Cumhurbaşkanı Recep Tayyip Erdoğan, 30 Ağustos Zafer Bayramı mesajında şu ifadeleri kullandı: \"Sevgili vatandaşlar, aziz milletim, Tarihimizin dönüm noktalarından, altın sayfalarından biri olan 30 Ağustos Zafer Bayramı’nın gurur ve coşkusunu, milletçe bir kez daha yaşamanın mutluluğu içindeyiz. Bu aziz gün, Türk milletinin hürriyet ve istiklâl uğruna ortaya koyduğu eşsiz iradenin, sarsılmaz inancın ve kahramanlığın en güçlü nişanelerinden biridir. Kahraman ordumuzun vatan sevgisi ve milletimizin yekvücut iradesiyle kazanılan Büyük Zafer, esaret zincirlerini kırarak bağımsızlığımıza giden yolu açmış; Cumhuriyetimizin temelleri bu eşsiz zaferin ardından atılmıştır. 30 Ağustos, yalnızca bir askerî zafer değil; aynı zamanda milletimizin yeniden dirilişinin, varoluş mücadelesinin ve ebedî istiklâlinin tescilidir. Bu zafer öyle büyük bir zaferdir ki; yalnızca Türk milletine değil, esaret altındaki tüm mazlum milletlere umut olmuş, bağımsızlık idealinin simgesi haline gelmiştir. Bu büyük zaferle Türk milleti, tüm dünyaya bir kez daha ilan etmiştir ki; bu millet asla boyunduruk altına alınamaz, esareti kabul etmez, bağımsızlığından ödün vermez. Büyük Zafer’in taşıdığı anlam, yalnızca tarihimizin şanlı bir hatırası değil, aynı zamanda bizlere ışık tutan bir rehberdir. Bugün bizlere düşen görev; 30 Ağustos’ta yakılan bağımsızlık meşalesini, birlik ve beraberlik içinde daha güçlü bir geleceğe taşımaktır. Türkiye Yüzyılı’nda, ecdadımızın kanlarıyla, fedakârlıklarıyla bizlere emanet ettiği bu vatanı; daha güçlü, daha müreffeh bir ülke hâline getirmek, en büyük vazifemizdir. Bu anlamlı gün vesilesiyle başta Gazi Mustafa Kemal ve silah arkadaşları olmak üzere, vatan uğruna canlarını feda eden aziz şehitlerimizi rahmetle, kahraman gazilerimizi şükranla yâd ediyor; aziz milletimizin 30 Ağustos Zafer Bayramı’nı en kalbî duygularımla kutluyorum.\"", "date": null}
{"url": "https://haber.mynet.com/supurge-uretiyordu-otomobil-uretecek-bugatti-veyron-a-rakip-olacak-110107232665", "title": "Süpürge üretiyordu, otomobil üretecek! Bugatti Veyron’a rakip olacak", "content": "Teknoloji dünyasında son dönemde sınırlar giderek belirsizleşiyor. Ev ürünleriyle tanınan markaların otomotivden elektroniğe uzanan yeni alanlara yöneldiği bir dönemde, dikkat çekici bir hamle de robot süpürge üreticisi Dreame’den geldi. OTOMOBİL SEKTÖRÜNE GİRDİ CnEVPost'ta yer alan habere göre, robot süpürgeleriyle tanınan Çinli marka, otomotiv sektörüne girişini resmen duyurdu. Şirketin yaptığı açıklamaya göre Dreame’in ilk modeli, 2027’de piyasaya sürülmesi planlanan, Bugatti Veyron ile rekabet edecek ultra lüks, tamamen elektrikli bir araç olacak. “DÜNYANIN EN HIZLI OTOMOBİLİ” İDDİASI Dreame, otomobilin \"dünyanın en hızlı otomobili\" olacağını öne sürüyor. Şirket, yaklaşık 1.000 kişilik bir otomotiv ekibi kurduğunu ve ekibi genişletmeye devam ettiğini açıkladı. İlk modelin ise geleneksel lüks otomobillerden farklı, akıllı evler ve mobil cihazlarla kusursuz entegrasyon sağlayan akıllı bir ekosistem sunacağı belirtildi. \"EN KARARLISI BİZ OLACAĞIZ\" Dreame, otomotiv sektörüne girme kararının ani verilmiş ya da geçici bir trend takibi olmadığını, 2013’e kadar uzanan bir araç geliştirme planına dayandığını vurguladı. Şirket, “Bu yolculuğa ilk çıkan biz olmayabiliriz, ama en kararlısı biz olacağız” ifadelerini kullandı.", "date": null}
{"url": "https://finans.mynet.com/haber/detay/altin/altindan-yeni-rekor-geldi-kuyumcuya-gitmeden-bu-uyariya-dikkat-bir-firsat-diyerek-acikladi/512707/", "title": "Altından yeni rekor geldi! Kuyumcuya gitmeden bu uyarıya dikkat 'Bir fırsat...' diyerek açıkladı", "content": "Altın fiyatları hızlı yükselişine devam ediyor. Dün gece 22.50'de 4 bin 569 lirayı gören gram altın rekor kırdı. Altı piyasası hareketli günler yaşarken yatırımcı sarı metalin son durumunu merak ediyor. ALTIN NE KADAR? ABD Federal Temyiz Mahkemesi, ABD Başkanı Donald Trump'ın küresel gümrük vergilerinin çoğunu yasa dışı bulduğunu açıklamasının ardından ons altın yüzde 1,20 değer kazandı. Ons altın şu sıralar 3 bin 448 dolar seviyesinden işlem görüyor. Karar ile ilgili ABD hükümetinden herhangi bir açıklama yapılmazken altın piyasası mahkeme kararından hızlı bir şekilde etkilendi. ALTINDA SON DURUM Şu anda ise 30 Ağustos 2025 tarihinde altın piyasasındaki fiyatlar merak ediliyor. Peki, Kapalı Çarşı'da ve serbest piyasada gram altın, ons altın, çeyrek altın, yarım altın, Cumhuriyet altını son durum... Altın fiyatlarını, Donald Trump'ın oluşturduğu belirsizlikler, küresel piyasalarda yaşanan gelişmeler, döviz kurundaki değişimler etkiliyor. GEÇER AKÇE: ALTIN CNNTÜRK'e açıklamalarda bulunan Ekonomist Muhammet Bayram, merkez bankalarının altın alımını hızlandırdıklarını hatırlattı ve, \"Dünyada geçer akçe her zaman olduğu gibi jeopolitik risklerin derinleştiği ortamlarda altındır\" dedi. Bayram, \"Öncelikle Fed'teki görevden alma ve sonrasında bugün itibarıyla başka bir Fed üyesi artık 25 baz puan neredeyse kesinleştiğini söyledi ve kendisinin destek vereceğini söyledi. Faizler inecek. Faizin inmesi de burada altına yukarı yönlü destek verir. Ve bununla beraber Trump aracı oldu\" şeklinde konuştu. ALTIN ALMAK KARLI MI? Altın alıp almama konusunda da konuşan Bayram, sözlerini şu şekilde devam ettirdi: \"Altını almak her bir düzeltmede yani aşağı yönlü eğilimde, altını almak bir fırsat. Yani aslına bakarsanız aşağı toplamak gerekiyor. Şimdi tarihi zirvesini gördü. Buradan bir satış baskısı görecektir. Yani aşağı yönlü bir hareket olacaktır. Ama bu her düşüşte yatırımcı kar maksimizasyonu yapmak için, maliyetini dengelemek için tekrar alım yapmalı. Benim tahminim sene sonu 4750 TL civarında. Gram altın en az enflasyon kadar kazandırır\" DOLAR VE EURO'DA SON DURUM Döviz kurundaki hareketlilik ise merak ediliyor. Dolar ve Euro'da ise dalgalı seyir dikkat çekiyor. Buan göre, Dolar 41,183 lirayken; Euro 48,17 lira olarak görülüyor. DÖVİZDE SON DURUM İÇİN TIKLAYINIZ", "date": null}
{"url": "https://haber.mynet.com/kirmizi-renk-istahi-gercekten-aciyor-mu-renklerin-istah-uzerindeki-etkisi-110107228196", "title": "Kırmızı renk iştahı gerçekten açıyor mu? Renklerin iştah üzerindeki etkisi", "content": "Renklerin insan üzerindeki psikolojik etkisi ya da taşıdığı anlamlar kültürden kültüre farklılık gösterebilir. Fakat yine de çoğu zaman benzer duygular uyandırır. Renkler aracılığıyla çevremizde verilen mesajları kolayca anlayabiliriz. Renklerin çeşitli mesajlar verme özelliğiyle beraber sağlık üzerinde de önemli etkileri vardır. Örneğin bir diyet programında tansiyonun dengelenmesi ya da hiperaktivite gibi durumlarda renklerin yönlendirici etkileri olabilir. Dolayısıyla renklerin sadece estetik değil ruhsal ve fiziksel sağlık açısından da önemli olduğu söylenebilir. Bu noktada renklerin iştah üzerindeki etkileri sıklıkla merak edilen konulardan biridir. Kırmızı renk iştahı gerçekten açıyor mu? Kırmızı renk genellikle aşkı, heyecanı ve tutkuyu çağrıştırır. Bununla beraber güç, öfke ve saldırganlıkla da bağlantılı bir renk olarak kabul edilir. Kan basıncını ve solunumu hızlandırdığı bilinirken insan beyninde heyecan yaratır. Bu nedenle kişilerin daha hızlı karar almasına ve beklentilerinin yükselmesine yol açar. Tüm bu etkiler nedeniyle iştah üzerinde en güçlü etkiye sahip renk olarak da kabul edilir. Kırmızı, iştahı en çok tetikleyen renk olarak kabul edilir. Bu yüzden birçok fast-food restoranı menülerinde ve dekorasyonlarında kırmızıyı kullanır. Bu sayede restorana gelen müşterilerin yiyecekleri hızlı ve fazla tüketmesi teşvik edilir. Kırmızı renk, iştahı artırmakla beraber aynı zamanda insanların sohbet etmeye ve iletişim kurmaya daha açık hale gelmelerini sağlar. Bunun en büyük sebebi dikkat çekici bir renk olmasıdır. Bununla beraber aşerme ve istek uyandırma etkileri de vardır. Kırmızı, açlık hissini güçlendirirken heyecan yaratır ve kişinin düşünmeden ani karar almasını tetikler. Bu yüzden kırmızının etkisi altındayken daha fazla ve hızlı yiyebilirsiniz. Renklerin iştah üzerindeki etkisi Yapılan bilimsel araştırmalar göre renklerin iştah ve porsiyon büyüklüğü üzerinde etkili olduğu bilinmektedir. Kişilerin yemek tercihlerini de etkileyen kırmızı renkle beraber iştahı etkileyen birçok unsur araştırılmıştır. Örneğin tabak şekillerinin yemek seçiminde herhangi bir etkisi olmadığı görülmüştür. Diğer renklerin iştah üzerindeki etkileri şu şekilde açıklanabilir: Turuncu Enerji ve heyecanı simgeleyen turuncu renk tıpkı kırmızı gibi iştahı artırmaktadır. Canlı ve enerjik bir renktir ama aynı zamanda rahatlatıcı bir etkiye de sahiptir. Bu nedenle turuncu renk kişilerin hem kendini rahat hem de aç hissetmesini sağlar. Sarı renk sosyalleşmeyi teşvik eden bir renk olarak bilinir. Bununla beraber iştahı uyarmaya da yardımcı olur. İnsanlar sarı renkli ortamlarda yediklerinden çok sohbet ettikleri konulara da odaklanabilirler. Bununla beraber sarı rengin serotonin hormonunu artırdığı bilinmektedir. Bu durum kişinin kendini daha mutlu hissetmesini sağlar. Mutlu ve pozitif duygular içerisinde olan kişilerin ise daha savurgan davranarak tüketimlerini artırdıkları gözlemlenmiştir. Kahverengi tonları Toprak renkleri arasında yer alan kahverengi tonlarının sakinleştirici bir etkisi vardır. Fakat bu renk tonlarının iştah üzerinde bir etkisi olmadığı görülmüştür. Yeşilin yatıştırıcı bir etkisi olduğu, sindirimi ve odaklanmayı hızlandırdığı da bilinmektedir. Son yıllarda restoranlarda yiyeceklerin sağlıklı olduğunu öne çıkarmak için dekorasyonlarda sıklıkla yeşil kullanılır. Yeşil iştahı doğrudan artırmaz fakat huzur ve rahatlık hissi verir. Mavi pek çok kişi tarafından sevilen ve rahatlatıcı etkiye sahip bir renktir. Fakat yemekler söz konusu olduğunda çok fazla tercih edilmez. Zira mavinin iştahı baskıladığı bilinir. Bu açıdan daha az yemek isteyenler için mavi tabak ve dekorasyonlar ideal olabilir.", "date": null}
{"url": "https://www.mynet.com/mourinho-nun-ayrilik-haber-gelir-gelmez-paylasti-irfan-can-kahveci-nin-esinden-olay-paylasim-421802-myspor", "title": "Mourinho'nun ayrılık haber gelir gelmez paylaştı! İrfan Can Kahveci'nin eşinden olay paylaşım...", "content": "Fenerbahçe, UEFA Şampiyonlar Ligi'nde Benfica'ya 1-0 yenilerek elendi ve Teknik Direktör Jose Mourinho ile yollarını ayırdı. Sarı-lacivertli kulüpte Mourinho'nun yerine kimin geçeceği merak konusu olurken, birçok isim gündeme geldi. İRFAN CAN'IN EŞİNDEN PAYLAŞIM Bu gelişmenin ardından Fenerbahçeli futbolcu İrfan Can Kahveci'nin eşi Gözde Kahveci'den dikkat çeken bir paylaşım geldi. 'MOU'YA GÖNDERME' Sosyal medyada büyük yankı uyandıran paylaşımda, Gözde Kahveci oğlu Can'ın güldüğü bir videoyu paylaştı. Bu paylaşım, Mourinho döneminde fazla süre alamayan İrfan Can Kahveci'ye bir gönderme olarak yorumlandı. İLK 11'İ UNUTMUŞTU Milli futbolcu, Feyenoord maçlarında toplam 58 dakika, Benfica eşleşmesinde ise sadece 5 dakika sahada kalabildi. Ayrıca ligdeki Göztepe ve Kocaelispor maçlarında toplam 21 dakika süre alması da gündem olmuştu.", "date": null}
{"url": "https://finans.mynet.com/haber/detay/ekonomi/kredi-karti-limit-artisina-kisitlama-mi-geliyor-yeni-donem-bddk-cezai-islem-baslatacak/512730/", "title": "Kredi kartı limit artışına kısıtlama mı geliyor? Yeni dönem: BDDK cezai işlem başlatacak", "content": "Bankacılık Düzenleme ve Denetleme Kurumu (BDDK), bazı bankaların müşterilerinin kredi kartı limitlerini mevzuata aykırı şekilde artırdığını tespit etti. Yapılan denetimlerde, bankaların müşterilerin gelirlerini olduğundan yüksek göstererek yasal sınırın üzerinde limit tanımladığı ortaya çıktı. KREDİ KART LİMİTLERİ AYLIK GELİRİN 4 KATIYLA SINIRLI AMA... Mevzuata göre bir kişiye verilebilecek kredi kartı limiti, aylık net gelirinin en fazla dört katı ile sınırlı. Ancak bazı bankaların bu sınırı aştığı belirlendi. Örneğin, bir müşterinin aylık geliri 70 bin lira olmasına rağmen gelir 198 bin lira gibi gösterilerek 428 bin 50 liralık kredi kartı limiti tanımlandı. Oysa mevzuata göre bu kişinin alabileceği en yüksek limit 280 bin lira ile sınırlıydı. BANKALARA YAZILI UYARI GÖNDERİLDİ NTV'de yer alan habere göre; BDDK, usulsüz uygulamalara imza atan bankalara yazılı uyarı gönderirken, idari ve para cezalarının da yolda olduğunu açıkladı. Kurum, bankaların müşterileri yanıltan bu yöntemlerinin yakın takipte olduğunu vurguladı. \"MOBİL UYGULAMADAN O SEÇENEĞİ KAPATIN\" Uzmanlar ise tüketicilere önemli bir uyarıda bulundu: Kart sahipleri, bankaların mobil uygulamalarındaki “Kart Ayarları” bölümünden “düzenli limit artışı” seçeneğini kapatarak istemedikleri artışları engelleyebiliyor. Böylece hem kontrol dışı borç riskinden korunmak hem de mevzuata uygun limitlerle güvenli bir şekilde kart kullanımı mümkün hale geliyor. Bu adımın, hem bankaları daha disiplinli hareket etmeye zorlayacağı hem de vatandaşların bilinçli kredi kartı kullanımı konusunda farkındalığını artıracağı ifade ediliyor.", "date": null}
{"url": "https://haber.mynet.com/afad-duyurdu-balikesir-de-4-2-buyuklugunde-deprem-110107232273", "title": "AFAD duyurdu! Balıkesir'de 4,2 büyüklüğünde deprem", "content": "10 Ağustos'ta Balıkesir'in Sındırgı ilçesinde meydana gelen depremde 1 kişi hayatını kaybetmişti. Depremin ardından başlayan artçı sarsıntılar hala devam ediyor. SINDIRGI'DA 4,2 BÜYÜKLÜĞÜNDE DEPREM AFAD'ın verilerine göre Balıkesir'in Sındırgı ilçesinde 4,2 büyüklüğünde deprem meydana geldi. Saat 10:29'da yaşanan sarsıntı yerin 9,7 kilometre altında yaşandı. Öte yandan saat 05:46'da da 4,4 büyüklüğünde bir deprem meydana gelmişti.Bu içerik Melih Kadir Yılmaz tarafından yayına alınmıştır", "date": null}
{"url": "https://haber.mynet.com/2022-deki-fa-se-sozleriyle-gundem-olmustu-simdi-de-hasta-ile-diyaloguna-tepkiler-cig-gibi-buyudu-hasan-huseyin-uysal-icin-harekete-110107232261", "title": "2022'deki 'Fa..şe' sözleriyle gündem olmuştu! Şimdi de hasta ile diyaloğuna tepkiler çığ gibi büyüdü... Hasan Hüseyin Uysal için harekete geçildi", "content": "Geçtiğimiz dönemlerde de kadınları hedef alan skandal paylaşım ve ifadeleriyle tanınan İHH Konya İl Başkanı ve doktor Hasan Hüseyin Uysal, yeniden farklı bir olayıyla ülke gündemine oturdu. Hasta ile yaşadığı tartışma sonucu hastayı 'teşhircileri muayene etmiyorum' diyerek kovan Uysal hakkında Sağlık Bakanlığı harekete geçti. GÜNDEM OLAN VİDEO: \"HASTA SEÇİYORUM, TEŞHİRCİLERİ MUAYENE ETMİYORUM\" Sosyal medyada paylaşılan videoda, hasta ile Uysal arasındaki tartışma görülüyor. Uysal'a kendisini neden muayene etmediğini soran hasta \"Çıplak geleni muayene etmem\" dediği duyuluyor. Hastanın \"Siz bu hastanede kimin nasıl giyindiğine nasıl karışırsınız demesi üzerine \"Hasta seçiyorum. Teşhircileri muayene etmiyorum. Çıkın sizi muayene etmiyorum\" dediği duyuluyor. Genç kadının doktorun sözleri sonrasında ağladığı görülüyor. UYSAL İÇİN HAREKETE GEÇİLDİ Bahse konu video sosyal medyada kısa süre içerisinde tepkilere sebep olurken, Sağlık Bakanlığı'ndan konuyla ilgili açıklama geldi. Sağlık Bakanlığı Sağlıklı Çözüm merkezi tarafından yapılan açıklamada şu ifadelere yer verildi: \"Bazı basın yayın organları ve sosyal medya mecralarında yer alan, 'Kıyafetini beğenmediği hastayı muayene etmedi' başlıklı haberler üzerine, ilgili iddialara dair ilgili personel hakkında idari soruşturma başlatılmıştır. Konuya ilişkin tahkikat titizlikle yürütülmektedir. Kamuoyuna saygıyla duyurulur.\" \"BEDEN SATMAYA GİDEN YOL, FA..ŞELİK YOLU DEĞİL Mİ?\" Uysal, 2022 yılındaki bir paylaşımında ise \"Toplumun en zayıf yanı da en kuvvetli yanı da kadın. Konya'da bile göbeği, göğüslerinin yarısı, omuzları, bacak uyluğunun %80'i açık tipler türedi. Bu teşhir, 'beden görseli satma' değil mi? Beden satmaya giden yol, fa..şelik yolu değil mi? Cariyeler örtünmezmiş. Cariye mi bunlar!\" dediği biliniyor. Uysal, farklı bir paylaşımında ise “Kadınların giyimine karışanlar psikolojik sorunludur” yazan CHP’li Fikri Sağlar’ın tweetini alıntılayarak, kadınlar için 'fa..şe gibi giyinenler' sözleriyle skandal ifadelerde bulunmuştu.", "date": null}
{"url": "https://haber.mynet.com/istanbul-da-guzellik-merkezlerine-operasyon-cok-sayida-kisi-gozaltina-alindi-110107232943", "title": "İstanbul'da güzellik merkezlerine operasyon! Çok sayıda kişi gözaltına alındı", "content": "İstanbul’un Küçükçekmece ilçesinde polis ekipleri, “nitelikli dolandırıcılık” ve “ruhsatsız sağlık hizmeti verme” suçlarına yönelik geniş çaplı bir operasyon gerçekleştirdi. İstanbul Emniyet Müdürlüğü ekiplerince 14 güzellik merkezine eş zamanlı baskın düzenlendi. Operasyonda, hanutçuluk yaptıkları belirlenen ve aralarında 3 iş yeri sahibinin de bulunduğu 18 şüpheli gözaltına alındı. Denetimlerde ayrıca “açığa imzanın kötüye kullanılması” ve “bedelsiz senedi kullanma” suçlarına ilişkin incelemeler yapıldı. Ruhsatsız sağlık hizmeti verdiği tespit edilen 3 iş yerine de yasal işlem uygulandı. Gözaltına alınan şüpheliler emniyete götürülürken, haklarında başlatılan soruşturmanın sürdüğü bildirildi. (DHA) Bu içerik Cansu Akalp tarafından yayına alınmıştır", "date": null}
{"url": "https://finans.mynet.com/haber/detay/ekonomi/asker-ve-polis-kiyafeti-de-uretiyordu-20-yillik-sektor-devi-mahkemeye-basvurdu-iflas-ediyor/512704/", "title": "Asker ve polis kıyafeti de üretiyordu! 20 yıllık sektör devi mahkemeye başvurdu, iflas ediyor...", "content": "2003 yılında İstanbul’da 4 bin metrekarelik tesis üzerinde üretime başlayan Çözüm Grup Tekstil, son dönemde yaşanan mali zorlukların üstesinden gelemedi. Aylık 160 bin adetlik kapasitesiyle LC Waikiki, Mavi, Defacto, Kiğılı, Oxxo, ETAM ve More&More gibi birçok markaya üretim yapan dev şirket, Emniyet Genel Müdürlüğü ve Jandarma Genel Komutanlığı için de özel tasarım askeri ve polis kıyafetleri de üretiyordu. MAHKEME KARARINI DUYURDU! 20 yılı aşkın süredir tekstil sektöründe sağlam bir yeri olan Çözüm Grup Tekstil, mali zorlukların çaresi olarak mahkemeye gitti. Mahkeme, 3 ay süreyle geçici mühlet kararı verdiğini ve konkordatonun başarıya ulaşıp ulaşamayacağının incelenmesi amacıyla 3 kişilik konkordato komiseri heyeti görevlendirildi. 21 KASIM'DA DURUŞMA VAR Şirketin tüm yönetim ve karar organlarının işlemleri, komiser onayına tabi tutulacak. Duruşmanın 21 Kasım 2025 tarihinde yapılacağı, alacaklıların ise yedi gün içinde konkordato mühletine itiraz edebilecekleri belirtildi. ÜRÜN YELPAZESİ GENİŞTİ Çözüm Grup Tekstil, dış giyimden spor giyime, iş kıyafetlerinden ev giyimine kadar kadın, erkek ve çocuklara yönelik ürünler üretiyordu. Şirketin üretim yelpazesinde mont, kaban, ceket, pantolon, gömlek, bluz, yelek ve deri ceket gibi birçok ürün bulunuyordu. Askeri kıyafet üretiminde de faaliyet gösteren firma, jandarma ve polis teşkilatına yönelik özel mont, kamuflaj takımları, rüzgar yelekleri, su geçirmez softshell montlar ve panço gibi ürünler hazırlıyordu. YÜZLERCE ÇALIŞANI VARDI 300’den fazla personeli bulunan Çözüm Grup Tekstil, üretim süreçlerinde kalite yönetim sistemlerini uyguluyordu. Tesislerinde çevre dostu politikaları benimseyen şirket, uluslararası denetim kuruluşlarından SEDEX, OCS ve RCS sertifikaları almıştı. Kaynak: Sözcü", "date": null}
{"url": "https://finans.mynet.com/haber/detay/ekonomi/volvo-markali-araba-aldi-bin-pisman-oldu-solugu-mahkemede-aldi-dev-markadan-sikayetci-oldu/512675/", "title": "Volvo markalı araba aldı bin pişman oldu! Soluğu mahkemede aldı, dev markadan şikayetçi oldu", "content": "Gaziantep'te yaşayan bir vatandaş, yaklaşık 2 yıl önce kentteki Volvo bayisinden o zamanki değeriyle 1 milyon 830 bin TL'ye sıfır XC40 model elektrikli cip aldı. Kısa bir süre kullanılan lüks cip, hata vermeye başladıktan sonra birdenbire sistem kapattı. Daha sonrasında garantili aracı aldığı bayiye götüren vatandaşa aracın elektrik aksamında sıkıntı olduğu ve servise gitmesi gerektiği söylendi. VOLVO KABUL ETMEDİ Bu talebi kabul eden vatandaş, servis süresinin 8 ay geçmesi üzerine büyük bir mağduriyet yaşadı. Araç sahibinin, 8 aylık servis süresinin ardından kusurlu olduğu gerekçesiyle yaptığı değişim talebi ise hem bayi tarafından hem de Volvo markası tarafından kabul edilmedi. Yaşadığı mağduriyetin ardından yasal yollara başvuran araç sahibi, marka ve bayiden şikayetçi oldu. \"KUSURLU ÇIKTI\" Mağdur araç sahibi adına açıklama yapan Avukat Suat Gençal, yaşanan süreci anlatarak tüm yasal yollara başvuracaklarını söyledi. Avukat Suat Gençal, şu sözleri kullandı: \"Müvekkilim yaklaşık 15-16 ay önce dünya çapında sağlamlığıyla ve güvenirliğiyle bilinen Volvo markasından bir elektrikli araç aldı. Aracı aldıktan kısa bir süre sonra müvekkilimin herhangi bir kusuru olmaksızın araçta arıza meydana geldi ve araç tamamen kendini kilitledi. Bunun üzerine araç servise teslim edildi. Serviste aracın bakım ve onarımının yapılacağı, çok kısa bir süre de teslim edileceği söylendi\" \"YENİSİ İLE DEĞİŞTİRMEDİLER\" Aracın servis süresinin 8 ayı bulduğunu vurgulayan avukat Gençal, \"Volvo servisi, yaklaşık 8-9 aylık süre zarfında aracı teslim etmekten imtina etti. Ama onarımdan sonra müvekkilimiz aracı bu şekilde teslim almak istemediklerini ve yenisiyle değiştirilmesini talep etti. Servis, öncesinde bu talebe olumlu yaklaşacağına yönelik vaatte bulundu ancak çok kısa bir süre sonra ise aracın yenisiyle değiştirilmeyeceğini söyledi\" dedi. 9 AY SERVİSTE KALDI Aracın çok uzun servis süresi nedeniyle yenisiyle değiştirilmesi gerektiğini ve ancak markanın bu talebi kabul etmediğini de belirten avukat Gençal, şu cümleleri kurdu: \"Yaklaşık 8-9 aylık bir servis süresinin ardından yasal olarak kesinlikle bu aracın emsali olan yenisiyle değiştirilmesi gerekiyor. Dünya çapında sağlamlığıyla ve güvenirliğiyle bilinen bir markanın bu tutumu tüketici tarafından kabul edilemez. Bu kadar uzun servis süresi hiçbir üründe kabul edilemez, bu hayatın olağan akışına da aykırıdır. Biz bununla ilgili tüm hukuki yollara başvurduk ve bunun sonuçlarını beklemekteyiz. Dünya çapında bilinen İsveçli bir markanın bu tutumu sergilemesi müvekkilim ve ailesini ciddi şekilde mağdur etmiştir. Tüm hukuki yollara başvurduk, bunun sonuçlarını bekleyeceğiz\" diye konuştu. İHABu içerik Ezgi Sivritepe tarafından yayına alınmıştır", "date": null}
{"url": "https://finans.mynet.com/haber/detay/ekonomi/mobilden-akbankli-olanlara-ozel-2-09-faizli-12-ay-vadeli-100-000-tl-kredi-firsati/510713/", "title": "Mobilden Akbanklı olanlara özel %2.09 faizli 12 ay vadeli 100.000 TL kredi fırsatı", "content": "Bazen hayat hızla değişir; planlar büyür, ihtiyaçlar çoğalır. Böyle anlarda güvenilir, hızlı ve avantajlı çözümlere ulaşmak istersiniz. Zamana karşı yarışırken bankacılık işlemlerinizin de sizi yavaşlatmaması gerekir. \"Bankaya gitmeyeyim, uzun prosedürlerle uğraşmayayım, hemen kredimi alabileyim!\" diyorsanız Akbank mobilden müşteri olanlara özel %2,09 faizli 12 ay vadeli ve 100.000 TL'ye kadar bireysel ihtiyaç kredisi fırsatı sunuyor. Kampanya sadece 31 Ağustos'a kadar geçerli! Detayları merak ediyorsanız içeriğimizi okumaya devam edin. Bu içerik marka iş birliği içeriyor. Bankaya gitmeden, yalnızca birkaç adımda müşteri olabilmek mümkün. Akbank Mobil üzerinden ilk kez müşteri olanlar, bu dijital kolaylığa ek olarak özel bir kredi avantajından da faydalanabiliyor. Akbank Mobil’den müşteri olduktan sonra, 15 gün içinde başvuru yaparak %2,09 faiz oranlı, 12 ay vadeli ve 100.000 TL’ye kadar bireysel ihtiyaç kredisine sahip olabilirsiniz. Akbanklı Olma süreciniz, “Akbanklı Olmak İstiyorum” butonuna tıklamanız sonrasında kişisel bilgilerinizi doldurmanız ve telefonunuza gelen cep şifreyi başarılı girmeniz itibarıyla kampanya 15 gün geçerli olacak şekilde tarafınıza tanımlanır. Öncelikle telefonunuza Akbank Mobil uygulamasını indirmelisiniz. Mobil uygulamayı indirmek için buraya tıklayarak SMS ile gelen linkten uygulamayı indirebilir ya da QR kodu okutarak yükleyebilirsiniz. Kampanyadan 31 Ağustos 2025 tarihi saat 23.59'a kadar Akbank Mobil’i indirip “Akbanklı olmak istiyorum” adımından ilerleyerek ilk defa ve uzaktan müşterimi edinimi sürecini tamamlayan müşteriler faydalanabilir. Akbank'ın herhangi bir ürün/hizmetini aktif olarak kullanmayan ve inaktif statüde yer alan müşteriler de Akbank Mobil’i indirip “Akbanklı olmak istiyorum” butonu üzerinden adımları tamamlayarak / aktifleşerek kampanyadan yararlanabilir. Daha önce mobilden Akbanklı olup %0 veya %0,99 faizli avantajlı kredi kampanyalarımızdan yararlanan müşterilerimiz bu kampanyadan faydalanamaz. Kampanya kapsamında kullanılacak minimum kredi tutarı 1.000 TL, maksimum kredi tutarı 100.000 TL, maksimum vade ise 12 aydır. Mobilden Akbanklı olan yeni müşteriler, müşteri oldukları tarih itibarıyla başlayarak maksimum 15 gün içerisinde işsizlik sigortalı ve %2,09 faizli ihtiyaç kredisine başvurabilir. Kurye süreci ile işlemlerini tamamlayacak ve ilk defa Akbanklı olacak müşteriler, belge işlemlerinin tamamlanması ve evrakların bankaya gelmesi ile birlikte Akbank Mobil'e girerek krediye başvurabilirler. Kampanya kapsamındaki tutar ve vade sınırlarında kalan işsizlik sigortalı kredi başvurusu Akbanklı Ol sürecinin tamamlanması ardından Akbank Mobil üzerinden gerçekleştirilebilir. Söz konusu kredi talepleri Akbank tarafından değerlendirilerek müşterinin talebi banka kredi politikalarına istinaden olumlu bulunursa karşılanır. Başvuruların Akbank tarafından olumlu değerlendirilmesi sonrası onaylanan kredi Akbank Mobil, Akbank İnternet, Müşteri İletişim Merkezi veya Şube aracılığı ile kullanılabilir. Kampanyadan yalnızca gerçek kişi müşteriler faydalanacak olup kullanılabilecek kredi türü bireysel tüketici / ihtiyaç kredisidir. Mobilden Akbanklı olan müşteriler avantajlı kredi kampanyasından sadece bir kere yararlanabilir. Aylık %2,09 faiz oranı 100.000 TL’ye kadar ve maksimum 12 ay vade ile kullandırılan ihtiyaç kredisi kampanyası hayat sigortası yapılması durumunda geçerlidir. Sigortasız kredi tercih edilmesi halinde %2,09 faizli ihtiyaç kredisi kampanyası geçerli olmayacaktır. Sigortasız ihtiyaç kredisinin, maksimum kredi tutarı 100.000 TL, maksimum vadesi 12 ay olup aylık faiz oranı %4,28’dir. Sigortalı ihtiyaç kredisi kampanyasından, işsizlik sigortası yapılması uygun müşteriler faydalanabilirler. (İşsizlik teminatlı hayat sigortalı kredilerde müşterinin yaşı 60’ı aşamaz.) Kredi başvurusu değerlendirilirken müşterinin Banka, KKB vb. kaynaklardaki verileri kullanılarak, Banka kredi politikalarına istinaden haciz, istihbarat olumsuzluğu olup olmadığı mevcut borçlarını düzenli ödeyip ödemediği, gelirine göre borçluluk durumu, Banka kredi risk modeli sonuçları vb. kriterler göz önünde bulundurulur. Akbank, kredi koşullarını değiştirme, ek bilgi ve belge talebinde bulunma veya kampanyayı durdurma hakkını saklı tutar.", "date": null}
{"url": "https://haber.mynet.com/interpol-un-aradigi-golani-cetesi-ne-darbe-250-bin-liraya-tetikci-tutmuslar-110107232960", "title": "Interpol'ün aradığı Golani Çetesi'ne darbe: 250 bin liraya tetikçi tutmuşlar", "content": "Bursa merkezli 6 ilde eş zamanlı operasyon düzenlendi.Nilüfer ilçesinde faaliyet gösteren bir iş yerinin ortaklarına yönelik silahlı saldırı hazırlığı tespit edildi. Olayla bağlantılı iki şüpheli, bir adet ruhsatsız tabanca ve 6 fişek ile yakalandı. 250 BİN LİRAYA TETİKÇİ TUTMUŞLAR Yapılan çalışmalar sonucunda, örgüt lideri Kenan Özcan’ın örgüt yöneticisi A.K. üzerinden talimat verdiği, A.K.’nın ise örgüt üyeleri S.D. ve A.A.A.’ya tetikçi bulmaları yönünde emir verdiği, bunun üzerine şüphelilerin 250 bin lira karşılığında kurşunlama eylemi organize ettikleri ortaya çıktı. 11 ŞÜPHELİ GÖZALTINDA Bursa merkezli, İstanbul, Hatay, Mersin, Antalya ve Eskişehir illerini kapsayan geniş çaplı operasyonda, S.D., A.A.A., B.M., M.K., A.N.D., M.M., M.K.A., M.A., T.G., E.Ö., E.T., yakalandı. Emniyet yetkilileri, kamu düzenini tehdit eden organize suç örgütlerine yönelik çalışmaların kararlılıkla sürdürüleceğini bildirdi. (İHA)Bu içerik Devrim Karadağ tarafından yayına alınmıştır", "date": null}
{"url": "https://haber.mynet.com/tiktok-sarlatanindan-canli-yayinda-sozde-cin-cikarma-seansi-onu-bayiltacagim-110107232589", "title": "TikTok şarlatanından canlı yayında sözde cin çıkarma seansı! \"Onu bayıltacağım\"", "content": "TikTok'ta canlı yayın açan 'Zifirianka' isimli bir kullanıcı, sözde cin çıkartma seansı yaptığını iddia ederek çığlıklar atan bir kadının görüntülerini yayınladı. \"ONU BAYILTIYORUM\" Görüntülerde acı çektiği görülen kadının çığlık çığlığa bağırdı anlar yer aldı. Dini duyguları da istismar eden TikTok şarlatanı, kadının karnının şiştiğini iddia etti. Garip yöntemleriyle kadının çığlık çığlığa bağırmasına yol açan şahıs, daha sonra ise \"Buradan sonrasını durduruyorum çünkü onu bayıltıyorum\" dedi. Canlı yayına katılan başka bir kişinin ise \"Karnında sanki çocuk var\" gibi garip yorumu da dikkat çekti.", "date": null}
{"url": "https://haber.mynet.com/ucak-bileti-fiyat-karsilastirmasi-ve-fiyatlari-etkileyen-faktorler-110107232740", "title": "Uçak bileti fiyat karşılaştırması ve fiyatları etkileyen faktörler", "content": "Uçakla seyahat etmeden önce bilet fiyatlarını etkileyen faktörleri bilmeniz, fiyat dalgalanmalarıyla karşılaşmamanız adına son derece önemli. Ayrıca seyahat edeceğiniz lokasyon için uçak bileti fiyatlarını karşılaştırarak bütçenize uygun seçenekleri değerlendirebilirsiniz. Bu yazımızda, uçak bileti fiyatlarını nasıl sorgulayabileceğinizi ve satın alma sürecini nasıl kolaylaştırabileceğinizi öğrenebilirsiniz. Uçak Bileti Fiyatlarını Etkileyen Başlıca Faktörler Uçak bileti fiyatları sabit değildir. Bu nedenle fiyatlar anlık olarak değişebilir. Bilet fiyatları genel olarak şu tür faktörlere göre değişiklik gösterir: Talep ve Arz: Bir uçuşa talep artarsa bilet fiyatları otomatik bir şekilde yükseliyor. Bu durum daha çok popüler dönemlerde geçerli. Resmî tatil ve yaz tatili gibi dönemlerde koltuklar hızlı bir şekilde doluyor. Yoğun olmayan kış aylarında ise (özel günler hariç) talep son derece az olduğu için bilet fiyatlarının düşüşe geçtiği gözlemleniyor. Yakıt Fiyatları ve Vergiler: Bilet fiyatlarını etkileyen bir diğer faktör ise yakut fiyatları ve vergiler. Havayolu şirketlerinin operasyonel maliyetlerinden biri olan yakıt fiyatları birçok unsurdan etkileniyor. Özellikle petrol fiyatlarının artış göstermesi yakıt fiyatlarının da artmasına neden oluyor. Uçak biletinde fiyatlandırma yapılırken yakıt fiyatları ve güvenlik ücretleri, havaalanı vergileri ve diğer yasal harçlar da göz önünde bulunduruluyor. Havayolu Şirketi ve Sınıfı: Her havayolu şirketinin fiyat politikası aynı değil. Bazı havayolu şirketleri çok daha düşük maliyetle hizmet sunuyor. Temel hizmetleri sunan bu tür şirketler, koltuk seçimi ve ek bagaj gibi hizmetleri ücretli hale getiriyor. Ayrıca her havayolu şirketi genellikle üç farklı koltuk sınıfına sahip. Uçaklarda yer alan ekonomi, business ve first class koltuk sınıflarının fiyatları birbirinden farklı. Ekonomi koltuklar diğerlerine göre çok daha uygun fiyatlı. Genellikle standart koltuk aralıklarına sahip. Business koltuklar ise daha geniş koltuklar ve fazla bagaj hakkı gibi avantajlar sunuyor. Bu tür koltuklar ekonomi koltuklardan daha pahalı. First class ise havayolu şirketlerindeki en yüksek sınıf. Bu tür koltuklarda kişiye özel hizmet sunuluyor. Rezervasyon Zamanı: Bilet fiyatlarında zamanlama oldukça önemli. 4-8 hafta gibi uçuştan önceki rezervasyonlar çok daha uygun fiyatlı olabiliyor. Son dakika alınan bilet fiyatları ise genellikle erken rezervasyona göre çok daha pahalı. Çünkü havayolu şirketleri az sayıda kalan koltuğu yüksek fiyatlar üzerinden satabiliyor. Bazı havayolu şirketlerinin ise boş kalan koltukları son dakika kampanyaları ile daha uygun fiyatlarla satışa sunduğu gözlemlenebiliyor. Talepler ve Özel Teklifler: Havayolu şirketlerinin büyük bir kısmı müşteri taleplerini analiz ediyor. Bu nedenle müşterilerin taleplerine uygun kampanyalar oluşturuyor. Kredi kartına taksit, erken rezervasyon fırsatları ve gençlere özel indirimler; havayolu şirketlerinin oluşturduğu uçak bileti kampanyaları arasında yer alıyor. Biletinizi çok daha uygun fiyatlı satın almak istiyorsanız bilet fiyatlarını etkileyen bu tür faktörler hakkında bilgi sahibi olmanız önemli. Erken rezervasyon indirimlerinden yararlanabilir ya da son dakika fırsatlarını yakalayarak uygun fiyatlı bir yolculuk planlayabilirsiniz. Uygun Fiyatı Bulmak İçin Uçak Bileti Karşılaştırma Araçları Ucuz uçak bileti bulmak için havayolu şirketlerinin bilet fiyatlarını karşılaştırmak son derece önemli. Fakat bu, bazen zahmetli olabiliyor. Uçak bileti karşılaştırma siteleri, uygun fiyatı bulabilmeniz adına size yardımcı oluyor. Bu tür sitelerin işlevleri ve faydaları ise şu şekilde: Farklı havayolu şirketlerinin uçak biletlerini tek ekranda görebiliyorsunuz. Bu sayede havayolu şirketinin web sitelerini tek tek kontrol etmenize gerek kalmıyor. Bazı platformlar, belirlediğiniz rotalarda fiyat düşüşü durumunda size e-mail gönderebiliyor. Bu tür bir uyarı sistemi sayesinde indirimleri kaçırmamış oluyorsunuz. Belirlediğiniz tarihten bir gün önce ya da sonrası için bilet fiyatlarını da görebiliyorsunuz. Böylelikle en uygun günü bulabiliyorsunuz. Aktarmalı/aktarmasız uçuş seçenekleri, kalkış saati gibi filtreler kullanarak aramanızı özelleştirebiliyorsunuz. Uygun fiyatlı uçak bileti bulmak adına karşılaştırma sitelerini kullanarak zamandan ve maliyetten tasarruf edebiliyorsunuz. Özellikle uçuş tarihinde esnek davranabiliyorsanız karşılaştırma siteleri ile düşük fiyatlı günleri bularak yolculuğunuzu bu tarihler üzerinden planlayabiliyorsunuz. Akıllıca Bilet Alma İpuçları ve Öneriler Uçak bileti fiyatları çeşitli faktörlere bağlı olsa da birkaç basit yöntem, çok daha uygun fiyatlarla bilet almanızı sağlayabiliyor. İşinize yarayacak akıllıca bilet alma ipuçları şu şekilde: Fiyat takibi yapın. Uçak bilet fiyatları anlık olarak değişebiliyor. Gideceğiniz rota için sunulan uçak biletlerini bir süre takip ederek en uygun seçeneği tercih edebiliyorsunuz. Ayrıca karşılaştırma siteleri tarafından sunulan “fiyat alarmı” özelliğini aktif etmeniz, fiyat düştüğünde anlık olarak bildirim almanızı sağlıyor. Aynı uçuşu tekrar tekrar aramanız, fiyatların yükselmiş gibi görünmesine neden olabiliyor. Bu nedenle ara ara gizli modda arama yapın! Uçuş tarihinizi esnetebiliyorsanız farklı zaman dilimleri için de arama yapın. Büyük şehirlerde birden fazla havalimanı olabildiği için her havalimanı için özel olarak arama yapın. Alternatif havalimanları sayesinde çok daha uygun fiyatlı bilet bulabilirsiniz. Uçak biletlerinde fiyatlar havalimanı şirketinin politikaları, rezervasyon dönemi gibi pek çok hususa göre değişiklik gösteriyor. Her ne kadar bilet fiyatları sizden bağımsız bir şekilde değişse de karşılaştırma sitelerini kullanarak en uygun uçak bileti bulabilir, yolculuğunuzu kolaylıkla planlayabilir ve maliyetten tasarruf edebilirsiniz. #işbirliği", "date": null}
{"url": "https://finans.mynet.com/haber/detay/ekonomik-veriler/turkiye-de-en-cok-kullanilan-uygulamalar-belli-oldu/512434/", "title": "Türkiye'de en çok kullanılan uygulamalar belli oldu!", "content": "Türkiye İstatistik Kurumunca yapılan \"Hanehalkı Bilişim Teknolojileri Kullanım Araştırması-2025\"in sonuçları açıklandı. Araştırmaya göre, ülkede internet kullanım oranı 16-74 yaş grubundakilerde yüzde 90,9 oldu. Bu oran, geçen yıl yüzde 88,8 olarak kayıtlara geçmişti. İnternet kullanım oranı, bu yaş grubundaki erkeklerde yüzde 93,6, kadınlarda yüzde 88,2 olarak kaydedildi. E-DEVLET KULLANIMI YÜZDE 70'İ GEÇTİ! Son bir yıl içinde özel amaçla resmi makamların internet sitelerini ve uygulamalarını kullanan ve internet üzerinden kamu hizmetlerinden yararlananların oranı, yüzde 76,1 olarak belirlendi. Bu oran, erkeklerde yüzde 82,8 iken kadınlarda yüzde 69,5 olarak gerçekleşti. e-Devlet hizmetlerini kullanan bireylerin oranı, yaş grubuna göre incelendiğinde ise bu oranın en yüksek yüzde 92,8 ile 25-34 yaş grubunda, en düşük yüzde 29,6 ile 65-74 yaş grubunda olduğu görüldü. KULLANIM NEDENLERİ BELLİ OLDU Bireylerin e-Devlet hizmetlerini kullanım amaçları arasında, yüzde 68,5 ile resmi makamlar veya kamu hizmetleri tarafından kendisi hakkında saklanan kişisel bilgilere erişme ilk sırayı aldı. Bunu, yüzde 53,6 ile kamu kurumlarından veya kamu hizmetlerinden bir randevu alma veya rezervasyon yaptırma ve yüzde 46,4 ile kamu kuruluşlarına ait internet sitelerinden bilgi edinme takip etti. 2024 yılında yüzde 51,7 olan internet üzerinden özel kullanım amacıyla mal veya hizmet satın alma ya da sipariş verme (e-ticaret) oranı, bu yıl yüzde 55,7'ye çıktı. Mal, hizmet satın alma ya da sipariş verme oranı erkeklerde yüzde 59,1, kadınlarda yüzde 52,3 olarak gerçekleşti. Bu oran, en son mal, hizmet satın alma ya da sipariş verme zamanlarına göre incelendiğinde, bireylerin yüzde 42,3'ünün, yılın ilk 3 ayında mal veya hizmet satın aldığı ya da sipariş verdiği belirlendi. Eğitim, mesleki veya özel amaçlar için öğrenme faaliyeti gerçekleştirenlerin oranı, bu yıl geçen yıla kıyasla 3,9 puan artarak, yüzde 17,7 oldu. Bu oranın, erkekler için yüzde 17,5, kadınlar için yüzde 18 olduğu tespit edildi. WHATSAPP BİRİNCİ SIRADA En fazla kullanılan sosyal medya ve mesajlaşma uygulamaları yüzde 88,6 ile WhatsApp, yüzde 72,9 ile YouTube ve yüzde 68,1 ile Instagram oldu. Erkeklerin en fazla yüzde 91,3 ile WhatsApp, yüzde 75,7 ile YouTube ve yüzde 68,7 ile Instagram, kadınların yüzde 85,9 ile WhatsApp, yüzde 70,1 ile YouTube ve yüzde 67,4 ile Instagram uygulamalarını kullandığı belirlendi. İLK SIRADA YAVAŞ KARGO VAR Son 3 ay içinde e-ticaret yapanların yüzde 29'u, web sitesi veya mobil uygulama üzerinden yaptığı satın alma işleminde herhangi bir sorunla karşılaştı. Bu sorunlar içinde teslimatın belirtilenden daha yavaş olması yüzde 12,7 ile ilk sırayı alırken bunu yüzde 11,8 ile yanlış veya hasarlı mal/hizmet teslimi takip etti. Son 12 ay içinde internet kullanan bireylerin yüzde 15,6'sı, özel amaçlarla çevrim içi hizmetlere erişmek için elektronik kimlik kullandığı belirlendi. Bu oran erkeklerde yüzde 18, kadınlarda yüzde 13,3 olarak gerçekleşti. AABu içerik Ezgi Sivritepe tarafından yayına alınmıştır", "date": null}
{"url": "https://haber.mynet.com/triatlon-nedeniyle-istanbul-da-bazi-yollar-2-gun-kapali-olacak-110107232915", "title": "Triatlon nedeniyle İstanbul’da bazı yollar 2 gün kapalı olacak", "content": "İstanbul'da 30 ile 31 Ağustos arasında gerçekleşecek olan 2025 Uluslararası Asya ve Avrupa Triatlon Şampiyonası organizasyonu kapsamında, saat 05.00 ile 18.30 saatleri arasında birçok yol araç trafiğine kapatılacak. Fatih Sultan Mehmet Köprüsü'nde, 30 Ağustos Cumartesi günü saat 05.00 ile 10.30 arasında, 31 Ağustos Pazar günü ise 05.00 ile 10.45 saatleri arasında Avrupa-Asya yönü trafiğe kapatılacak. Buna göre 30 Ağustos'ta düzenlenecek olan Bisiklet Parkuru'nda; Küçüksu Caddesi, Cuma Yolu, Mihrişah Valide Caddesi, Atatürk Caddesi, Göksu Caddesi, E80 Otoyolu (İSKİ Elmalı Su Arıtma Tesisi önüne kadar), E80 Otoyolu FSM Köprüsü (Mustafa Kemal Kültür Merkezi önüne kadar) trafiğe kapatılacak. Koşu Parkuru'nda; Küçüksu-Körfez Caddesi arası çift yönlü olarak araç trafiğine kapalı olacak.31 Ağustos Bisiklet Parkuru'nda; Küçüksu-Kavacık TEM bağlantı yolu (Kavacık-Küçüksu geliş yönü kapatılacak, diğer yön Küçüksu-Kavacık normal seyirde olacak), TEM Otoyolu güney şeridi Harp Akademileri ve Kavacık Kavşağı arası Avrupa-Asya yönü kapalı olacak, diğer yön normal seyirde olacak, Fatih Sultan Mehmet Köprüsü güney yönü (Avrupa-Asya) kapalı, diğer yön (Asya-Avrupa) normal seyirde olacak, E80 Otoyolu Erkan Ömerbeyoğlu Parkı önüne kadar, E80 Rams Park önüne kadar araç trafiğine kapatılacak. 31 Ağustos Koşu Parkuru'nda ise; Küçüksu-Körfez Caddesi arası çift yönlü araç trafiğine kapalı olacak. (DHA)Bu içerik Devrim Karadağ tarafından yayına alınmıştır", "date": null}
{"url": "https://haber.mynet.com/adana-da-kayinpeder-dehseti-evlilik-hazirligi-yapan-eski-damadini-vurdu-110107233006", "title": "Adana'da kayınpeder dehşeti! Evlilik hazırlığı yapan eski damadını vurdu", "content": "Korkunç olay, geçtiğimiz Pazartesi günü ilçeye bağlı Yenikonacık Mahallesi'nde meydana geldi. İddiaya göre, mahalle muhtarı N.D., 3 sene önce kızından boşanan eski damadı müteahhit Soner Kaya'nın (39) yeni bir evlilik yapacağını öğrendi. Bunun üzerine muhtar N.D.'nin, eski damadını tehdit etmeye başladığı ileri sürüldü. Tehditler bitmeyince Kaya, eski kayınbabasıyla konuşmak için muhtarlık binasına gitti. İkili bir süre konuştuktan sonra aralarında tartışma çıktı. Muhtar, otomobilinden aldığı tabancayla eski damadının ayağından vurup kayıplara karıştı. Çevredekilerin ihbarı üzerine bölgeye jandarma ve sağlık ekipleri sevk edildi. Sağlık ekipleri ilk müdahalenin ardından Kaya'yı Adana Şehir Eğitim ve Araştırma Hastanesi'ne sevk etti. Burada tedavisi süren Kaya'nın 2 ameliyat geçirdiği öğrenildi. MUHTAR TUTUKLANDI Jandarma ekipleri ise şüpheli muhtarı kısa sürede yakaladı. Nöbetçi mahkemeye sevk edilen muhtar, tutuklanarak cezaevine gönderildi. İhlas Haber Ajansı'na konuşan Soner Kaya'nın ağabeyi Mehmet Emin Kaya, \"Kardeşim oraya konuşmak için gitti ancak ayağından vuruldu. Biz adaletin yerini bulmasını, saldırganın cezasını çekmesini istiyoruz\" dedi. (İHA)", "date": null}
{"url": "https://finans.mynet.com/haber/detay/ekonomi/ab-den-urdun-e-500-milyon-euroluk-finansman/512264/", "title": "AB'den Ürdün'e 500 milyon euroluk finansman!", "content": "AB Komisyonu, Ürdün'e makro finansal yardım (MFA) sağlanması sürecini başlatan yeni bir mutabakat zaptı imzalandığını açıkladı. Açıklamada, mali desteğin AB-Ürdün Stratejik ve Kapsamlı Ortaklığı'nın bir parçası olduğu anımsatılarak, bunun ülkenin ekonomik istikrarına, büyümesine, uzun vadeli dayanıklılığına ve reform çabalarına katkıda bulunacağı kaydedildi. Ürdün'ün belirlenen mali yönetim, yolsuzlukla mücadele, sosyal koruma ve iş gücü piyasası politikaları gibi çeşitli alanlarındaki ilerlemesine bağlı olarak 500 milyon avroluk fon kullanabileceği ifade edilen açıklamada, kredinin Ürdün'ün dış finansman ihtiyaçlarının bir kısmını karşılamasına ve ekonomik reformlarını desteklemesine yardımcı olacağı bildirildi. UYGUN KOŞULLAR İLE BORÇLANIYOR AB Komisyonu Başkanı Ursula von der Leyen de konuyla ilgili açıklamasında, \"Ürdün, AB'nin stratejik bir ortağıdır. Bu nedenle Ürdün'ün geleceğine 500 milyon avro yatırım yapıyoruz. Bu taahhüt, Ürdün'ün sürdürülebilir finans, yeşil enerji ve yolsuzlukla mücadele gibi alanlarda ilerlemeyi sağlayan reform gündemiyle örtüşüyor\" değerlendirmesinde bulundu. Yakın çevresindeki ülkelere ekonomik kriz dönemlerinde makro-finansal desteklemeler sağlayabilen AB, bu kapsamda, sermaye piyasalarından uygun koşullar ile borçlanıyor. Söz konusu krediler ihtiyaç duyan ülkeye veriliyor. Alınan fonlar, söz konusu ülkenin normal şartlarda piyasalardan alabileceği kredilerden çok daha uygun ödeme koşulları içeriyor. AABu içerik Ezgi Sivritepe tarafından yayına alınmıştır", "date": null}
{"url": "https://haber.mynet.com/iceride-musterilerin-oldugu-kafeye-silahli-saldiri-once-motosikletle-sonra-da-otomobille-kursunladilar-110107232975", "title": "İçeride müşterilerin olduğu kafeye silahlı saldırı! Önce motosikletle, sonra da otomobille kurşunladılar", "content": "Adana’nın Kozan ilçesinde bir kafeye 3 gün arayla ikinci silahlı saldırı düzenlendi. İlk olayda motosikletli iki şahıs iş yerine 6 el ateş ederken, ikinci saldırıda ise beyaz bir otomobille gelenlerden biri 8 el ateş açtı. O sırada içeride bulunan müşteriler büyük panik yaşadı. Olay, bugün ilçeye bağlı Tufanpaşa Mahallesi Üstün Sokak’ta bulunan Eva Black isimli kafede meydana geldi. İddiaya göre, 38 plakalı beyaz otomobille gelen 4 kişiden biri araçtan inerek iş yerinin kapısına doğru defalarca ateş etti. Camların kırılmasıyla birlikte içeride oturan müşteriler panik halinde kaçıştı. Şüpheli daha sonra araca binerek bir el daha ateş edip olay yerinden uzaklaştı. 8 el ateş edildiği iş yerine polis ekipleri sevk edildi.Polis, olay yerinde çok sayıdaki boş kovanları toplayıp çalışma yaptı. 3 GÜN ÖNCEDE KURŞUNLANDI 3 hafta önce açılan iş yeri 3 gün önce de kurşunların hedefi olmuştu. 3 gün önce yine gece meydana gelen olayda kimliği belirsiz 2 kişi, motosikletle kafenin önüne gelerek 6 el ateş etmişti. Arda arda meydana gelen kurşunlama olayı sonrası, iş yeri sahibi ve çalışanlar, olay yerinde çekim yapan gazeteciye tehditkar hareketlerde bulunması dikkat çekti. İş yeri sahibi ve yanındakiler muhabire, \"İş yerimin fotoğrafını nasıl çekersin? Burası benim paralı iş yerim, çekemezsin. Bir tek akıllı basın sen misin? Çekmeyeceksin\" gibi ifadeler kullandı. Polis ekipleri, iş yerinde ve çevrede inceleme yaparken iş yeri sahipleri arasında da zaman zaman tartışmalar yaşandı. Şüphelilerin geldiği aracın plakasını tespit eden polis, şahısları yakalamak için geniş çaplı çalışma başlattı. (İHA)Bu içerik Taner Şahin tarafından yayına alınmıştır", "date": null}
{"url": "https://finans.mynet.com/haber/detay/ekonomi/cogu-kisinin-telefonunda-var-gece-inat-box-uygulamasini-acanlarin-hesaplarini-bosalttilar/512738/", "title": "Çoğu kişinin telefonunda var... Gece İnat Box uygulamasını açanların, hesaplarını boşalttılar", "content": "İnternet üzerinden ücretli dizi, film ve spor müsabakalarının yasa dışı şekilde yayınlanmasını sağlayan uygulamalarla 46 kişinin banka hesaplarından toplam 14 milyon 714 bin 354 lira çaldığı belirlenen şüphelilere operasyon yapıldı. İstanbul merkezli 21 ildeki operasyonda gözaltına alınan 43 şüpheliden 27'si tutuklandı. İşte detaylar... 'İNAT BOX'I CEP TELEFONLARINA İNDİRMİŞLERDİ Anadolu Cumhuriyet Başsavcılığı Sahtecilik ve Dolandırıcılık Bürosu’nun talimatıyla, İstanbul Siber Suçlarla Mücadele Şube Müdürlüğü ekiplerince yapılan çalışmalarda, 'İnat Box' isimli uygulamanın cep telefonlarına indirilerek, uygulama üzerinden ücretli dizi, film ve spor müsabakalarının yasa dışı şekilde yayınlandığı tespit edildi. ÖZELLİKLE GECE SAATLERİNDE HESAPLARA ERİŞTİLER Şüphelilerin, zararlı yazılım aracılığıyla özellikle gece saatlerinde uygulamayı kullanan kişilerin internet bankacılığı hesaplarına yetkisiz erişim sağladıkları belirlendi. 14 MİLYON 714 BİN 354 LİRALIK HAKSIZ KAZANÇ Bu yöntemle 46 kişinin banka hesaplarından toplam 14 milyon 714 bin 354 lira haksız kazanç elde edildi. Soruşturma kapsamında yapılan finansal analiz, banka kamera kayıtları, HTS ve baz istasyonu sinyal incelemeleri sonucunda 75 şüpheli belirlendi. Şüphelilerden 7’sinin cezaevinde, 1’inin ise yurt dışında bulunduğu öğrenildi. 21 İLDE EŞ ZAMANLI OPERASYON Çalışmaların ardından 26 Ağustos’ta İstanbul merkezli 21 ilde eş zamanlı operasyon düzenlendi. Operasyonlarda 67 şüpheliden 43’ü gözaltına alındı. Şüphelilerden 10’u emniyetteki işlemlerinin ardından serbest bırakılırken, 33 şüpheli Anadolu Adalet Sarayı’na sevk edildi. Savcılığa çıkarılan şüphelilerden 27’si tutuklama, 4’ü ise adli kontrol talebiyle sulh ceza hakimliğine sevk edildi. Hakimlikçe sorguları yapılan 27 şüpheli tutuklandı. (DHA)Bu içerik Devrim Karadağ tarafından yayına alınmıştır", "date": null}
{"url": "https://haber.mynet.com/puma-da-okula-donus-firsatlari-iste-kacirmamaniz-gereken-urunler-110107231759", "title": "Puma'da Okula Dönüş Fırsatları! İşte kaçırmamanız gereken ürünler", "content": "Kaliteyi uygun fiyatlarla yakalamak isteyenler için kaçırılmayacak indirimler sunan Okula Dönüş Fırsatları döneminde Puma’nın enerjik tasarımlarıyla çocuklar okula, gençler ise şehre dönerken tarzlarını ön plana çıkarabilecek. Okul kombini için ideal parçaları seçmek ya da günlük stilinize sportif bir dokunuş katmak istiyorsanız tam zamanı! Bunun için farklı tarzlara ve ihtiyaçlara hitap eden ürünlerden oluşan bir liste hazırladık. 1. Günlük stilin vazgeçilmezi: Puma Üniseks ESS Big Logo Kapüşonlu Sweatshirt Pamuk ve polyester karışımı kumaşıyla hem yumuşacık bir his veren hem de dayanıklı olan Puma sweatshirt, okulda ya da şehirde her gün severek giyeceğiniz parçalardan biri. Göğsündeki büyük Puma logosu, kordonlu kapüşonu ve kanguru cebiyle hem pratik hem de sportif bir görünümü olan sweatshirt, nervürlü manşetleri sayesinde gün boyu konforlu kullanım sunarken klasik tarz kombinlerinizin de vazgeçilmezi oluyor. Kullanıcılar ne diyor? “Bu sweatshirt gerçekten çok kaliteli kumaşa sahip. Yumuşacık, içi polar değil ve çok kalın değil. Kalın kumaş sevmeyenler için ideal. Tavsiye ederim.” “Renk ve rahatlık güzel. İçi şardonlu değil ki bu benim aradığım özellik. 178 cm boy, 78 kg, M beden ideal oldu.” Puma sweatshirt'ün yanında Puma ESS+ 2 Col Big Logo Üniseks Sweatshirt ürününe göz atmak isterseniz buraya tıklayın. 2. Özgürce hareket edebileceğiniz: Puma Essentials Kadın Eşofman Altı Hem günlük kombinlerde hem de spor yaparken size eşlik edecek Puma eşofman altı, rahat kesimiyle özgürce hareket etmenizi sağlıyor. Yan cepleri, nervürlü manşetleri ve bel kısmındaki ayarlanabilir kordonu ile kişisel konforunuzu ön plana çıkaran Puma eşofman altı, pamuk ve geri dönüştürülmüş polyesterden üretilmiş olmasıyla hem sürdürülebilir hem de dayanıklı bir tercih. Kullanıcılar ne diyor? “Çok güzel kalıbı. Boyum 1,65, bu tarz paçası lastikli eşofmanlar uzun geliyordu ama bu öyle olmadı tam istediğim boyda, çok mutlu oldum. Kumaşı da gayet güzel, ne çok kalın ne çok ince.” “Duruşu çok hoş, kumaşı yumuşacık. Çok kalın değil ama üşütmüyor da. Her mevsim giyilebilir (yaz hariç). Rengi gayet güzel. Beden uyumuna gelirsek 172 boy, 58 kilo için small beden gayet güzel oldu.” Puma eşofman altının yanında Puma Es No 1 Tayt ürününe göz atmak isterseniz buraya tıklayın. 3. Serin havaların kurtarıcısı: Puma ESS Small Logo FZ Üniseks Kapüşonlu Hırka Mevsim geçişlerinde kurtarıcı bir parça arıyorsanız Puma'nın bu kapüşonlu hırkası tam size göre. Yumuşak dokulu kumaşı ve geri dönüştürülmüş içeriği ile hem çevre dostu hem de konforlu bir seçim olan hırka, yan cepleri, nervürlü manşetleri ve ayarlanabilir kapüşonuyla gün boyu zahmetsiz bir kullanım sunuyor. Zamana meydan okuyan sade tasarımı sayesinde Puma hırkayı ister okulda ister günlük kombinlerde kolayca tercih edebilirsiniz. Kullanıcılar ne diyor? “Ne çok ince ne kalın, tam beklediğim gibi. Gayet şık, kesimi fit değil biraz salaş bunu bilerek alın ama gayet hoş, problem değil, hırka zaten böyle olmalı.” “Ürün güzel fakat tam beden yerine 1 beden küçük almanız faydalı olabilir. Sarkma yapabiliyor, bu, ürün bozuk olduğundan değil tarzından dolayı öyle olduğunu düşünüyorum.” Puma hırkanın yanında Puma Üniseks ESS Track Jacket Kapüşonlu Sweatshirt ürününe göz atmak isterseniz buraya tıklayın. 4. Şık ve fonksiyonel: Puma Üniseks Baseball Tricot Suit Eşofman Takımı Hafif ve nefes alabilir kumaşıyla öne çıkan Puma eşofman takımı, gün boyu hareket özgürlüğü sağlıyor. Spor yaparken teri hızla uzaklaştırarak kuru kalmanıza yardımcı olurken elastik manşetleriyle de rahatı artırıyor. Beyzbol esintili modern tasarımıyla günlük kombinlerde de stil sahibi bir görünümü olan eşofman takımı, çevre dostu malzemelerden üretilmiş olmasıyla da güven veriyor. Kullanıcılar ne diyor? “Kalitesi on numara.” “Daha önce başka bir beden aldığım aynı eşofmandan daha bol kesim. Tapared kesim. Boy uzun bacaklar çok bol.” Puma eşofman takımının yanında Puma Poly Suit Kadın Eşofman Takımı ürününe göz atmak isterseniz buraya tıklayın. 5. Stil ve sıcaklık bir arada: Puma Power Cat Kadın Kapüşonlu Sweatshirt Soğuk havalar için ideal olan Puma sweatshirt, kalın yapısı ve suya dayanıklı dış yüzeyi sayesinde sizi soğuktan ve yağmurdan koruyor. Relaxed fit kesimi ve kısa modeli modern bir görünüm yaratırken özgürce hareket imkanı sunuyor. Ön cepleriyle pratiklik kazandıran bu parça, ister günlük kombinlerde ister spor yaparken giyin, her zaman konforlu hissettiriyor. Bu özellikleriyle Puma Power Cat sweatshirt, dolabınızın vazgeçilmezlerinden biri olmaya aday. Kullanıcılar ne diyor? “Duruşu harika. Çok güzel, renkler göründüğü gibi tavsiye ederim.” “Takım olarak eşime aldım, güzel.” Puma sweatshirt'ün yanında Puma Branded Fleece Kapüşonlu Sweatshirt ürününe göz atmak isterseniz buraya tıklayın. 6. Her günün kurtarıcısı: Puma Essentials FL Erkek Eşofman Altı Yumuşacık pamuk ve geri dönüştürülmüş polyester karışımıyla üretilen Puma gri eşofman altı, gün boyu rahat hissetmenizi sağlıyor. Üstelik, tam boy kesimiyle hem spor yaparken hem de günlük kombinlerde kullanıma uygun. Okula giderken tişörtle, spor sonrası ise kapüşonluyla kolayca tamamlanabilen bu parça, gardırobunuzun en pratik ürünlerinden biri olmaya aday. Kullanıcılar ne diyor? “Çok kaliteli. Eşime aldım. Çok memnun. Tam oturuyor. Bedeni tam.” “Harika kalite. Standarttan biraz daha büyükler ama harika görünüyorlar.” Puma eşofman altının yanında Puma Sport Erkek Eşofman Altı ürününe göz atmak isterseniz buraya tıklayın. Nakit ihtiyacınız varsa 90.000 TL'ye kadar %0 faizli ve taksitli nakitinizi hemen almak için buraya tıklayın. 7. Taraftar ruhunuzu gösterin: Puma Galatasaray S.K. 24/25 Üniseks Polo Tişört DryCELL teknolojisiyle teri vücuttan uzaklaştıran Puma polo tişört, ister stadyumda ister günlük hayatta giyin, sizi her an serin ve kuru tutuyor. Göğsündeki Galatasaray armasıyla takım ruhunu her yere taşırken standart kesimi sayesinde konforlu bir kullanım deneyimi yaşayabileceğiniz Puma tişört, hem spor salonunda hem de günlük kombinlerinize sportif bir hava katmak için ideal bir seçenek! Kullanıcılar ne diyor? “Kendi bedeninizi alabilirsiniz, reklamsız geliyor. Ben reklam sevmediğim için özellikle sipariş verdim, isteyenler store'dan ücretsiz bastırabilir.” “Harika bir forma, kesinlikle beyaz alın. Sponsor olmayışı daha güzel kılmış formayı. Kesinlikle öneriyorum. Çok güzel duruyor, kalıbı çok güzel.” Puma tişörtün yanında Puma Manchester City 2024/25 Sezonu Forma ürününe göz atmak isterseniz buraya tıklayın. 8. Her yere hazır olan: Puma Challenger Duffel M Üniseks Spor Çantası Geniş iç hacmi ve çoklu bölmeleriyle okul, spor veya seyahat için ideal bir çanta olan Puma Challenger Duffel M, dayanıklı yapısı ve geri dönüştürülmüş malzemeden üretilmiş olmasıyla çevre dostu bir tercih sunuyor. Ayakkabı için özel bölmesi, dolgulu tabanı ve ayarlanabilir omuz askısıyla kullanım kolaylığı sağlayan spor çantası modern tasarımıyla hem fonksiyonel hem de stil sahibi bir alternatif. Kullanıcılar ne diyor? “Aşırı kullanışlı. Dayanıklı. İçine spor malzemeleriniz iki kez sığar.” “Sporda kullanmak için satın aldım ve iç hacmi beni yeterince tatmin etti. Ayrı olan ayakkabı gözüne terlik ve spor ayakkabı rahat bir şekilde sığıyor. Ana bölmeye ince bir havlu, fanila, boxer, t-shirt, şort, 12 oz boks eldiveni ve kaval koruyucu sığıyor. Yan gözünü ise deodorant ve çorap için kullanıyorum. Ayrıca fileli bir gözü de mevcut ve onu da su şişesi vs. için kullanıyorum.\" Puma spor çantasının yanında Puma teamFINAL Sırt Çantası ürününe göz atmak isterseniz buraya tıklayın. 9. Klasik ve zamansız bir parça: Puma Üniseks ESS Logo Tee Tişört Sade tasarımı ve göğsündeki ikonik Puma logosuyla her kombine uyum sağlayan Puma tişört, hem günlük kullanım hem de spor aktiviteleri için mükemmel. Yumuşak ve nefes alabilen kumaşıyla gün boyu konfor verirken regular fit kesimi sayesinde özgürce hareket etmenize yardımcı olan tişört, okulda, şehirde ve spor yaparken stilinizi tamamlayan çok yönlü bir parça. Kullanıcılar ne diyor? “Rengi mükemmel ve kaliteli bir ürün. Eğer fit olmasını istiyorsanız tam bedenini, biraz bol seviyorsanız bir beden büyüğünü almanızı tavsiye ederim.” “Ürünün kumaşı kaliteli. Yıllarca kullanacağım gibi duruyor. Bedenime göre aldım sorun olmadı.” Puma tişörtün yanında Puma ESS Logo Kadın Tee Crop Top Tişört ürününe göz atmak isterseniz buraya tıklayın. 10. Retro şıklık: Puma Puma Club II Üniseks Spor Ayakkabı Futbol mirasından ilham alarak tasarlanan Puma Club II spor ayakkabı, süet ve deri detaylarıyla şık ve modern bir görünüm sunuyor. SoftFoam+ iç tabanı sayesinde her adımda yumuşacık bir his verirken kauçuk tabanıyla sağlam bir tutuş yapıyor. İster günlük kombinlerde ister sporda kullanılabilecek Puma ayakkabı, tarzınızı ön plana çıkaracak mükemmel bir seçim. Kullanıcılar ne diyor? “Süet kumaş ve kauçuk taban, rahatlık ve mükemmel uyum sağlıyor. Hem işte hem de boş zamanlarımda giyiyorum ve satın aldığımdan gerçekten memnunum. Mükemmel bir satın alma olduğunu söyleyebilirim. ” “Bence kalite-fiyat oranı harika. Dahası, ayakkabı mükemmel yastıklama sağlayan gerçekten rahat bir \"Soft Foam\" tabanla geliyor. Her mevsime uygun görünüyorlar ancak özellikle yazın yağmurlu günlerin malzemeyi mahvetmesinden kaçınmak için giymiyorum.” Puma spor ayakkabının yanında Puma Runtamed Low Boot Üniseks Spor Ayakkabı ürününe göz atmak isterseniz buraya tıklayın. Bu içerik 25 Ağustos 2025 tarihinde yayınlanmıştır. İçerik yayınlandıktan sonra listelenen ürünlerin indirim oranlarında ve fiyatlarında değişiklikler olmuş olabilir. Umarız önerdiğimiz ürünleri beğenirsiniz. Bu içerikten alışveriş yapmaya karar verirseniz, Mynet bağlantılardan gelir/komisyon elde edebilir. Satın alım sonrasında satıcılardan kaynaklanan sorunlardan Mynet sorumlu değildir.", "date": null}
{"url": "https://haber.mynet.com/abd-den-bm-once-tepki-ceken-karar-mahmud-abbas-ve-filistinli-yetkililerin-vizesi-iptal-edildi-110107232901", "title": "ABD'den BM öncesi tepki çeken karar! Mahmud Abbas ve Filistinli yetkililerin vizesi iptal edildi...", "content": "ABD yönetiminin, Filistin'i tanıma girişimlerine yönelik engelleme çabalarına bir yenisi eklendi. ABD yönetimi, eylül ayında New York'ta yapılacak 80. Birleşmiş Milletler (BM) Genel Kuruluna katılmak üzere ABD'ye gidecek Filistinli yetkililerin vizelerini iptal ettti. ABD Dışişleri Bakanlığı'ndan yapılan açıklamaya göre, Dışişleri Bakanı Marco Rubio'nun talimatıyla eylül ayı sonunda yapılması planlanan BM Genel Kurulu öncesinde FKÖ ve Filistin Yönetimi üyelerinin vizelerini iptal edildi. Buna göre üyelere yeni vize verilmeyecek. ABD Dışişleri Bakanlığı yetkilisi, Filistin Yönetimi lideri Mahmud Abbas ve 80 diğer yetkilinin vizelerinin iptal edildiğini açıkladı. Filistin Dışişleri Bakanı Siyasi İşler Danışmanı Ahmed ed-Dik, ABD'nin, BM Genel Kuruluna katılacak Filistinli yetkililerin vizelerini iptal etmesinden derin şaşkınlık duyduklarını ifade etti. Söz konusu kararın, BM'nin Ayrıcalık ve Muafiyetlerine Dair Sözleşme'sine aykırı olduğunu kaydeden Dik, Birleşmiş Milletler (BM) Genel Sekreteri Antonio Guterres ile üye devletlerin, bu soruna ve sözleşmenin ihlaline çözüm bulmaları gerektiğini dile getirdi. Birleşmiş Milletler'in merkezi ABD'nin New York kentinde bulunuyor. Bu içerik Taner Şahin tarafından yayına alınmıştır", "date": null}
{"url": "https://haber.mynet.com/30-agustos-zafer-bayrami-nin-103-yili-buyuk-taarruz-un-zaferle-sonuclandigi-gun-110107232876", "title": "30 Ağustos Zafer Bayramı’nın 103. yılı: Büyük Taarruz’un zaferle sonuçlandığı gün", "content": "Ulusal Kurtuluş Savaşı’nın dönüm noktası olan Büyük Taarruz, 103 yıl önce bugün, 30 Ağustos 1922’de zaferle sonuçlandı. Bu büyük zafer, Türkiye Cumhuriyeti’nin kuruluşunun yolunu açtı. SAKARYA’DAN KOCATEPE’YE 22 gün 22 gece süren Sakarya Meydan Muharebesi’nin kazanılmasının ardından Türk Ordusu, Yunan işgalini Anadolu’dan tamamen atacak son darbeye hazırlanmak için bir yıl boyunca seferber oldu. Eksiklikler kısıtlı imkânlarla giderildi, bütün kaynaklar orduya aktarıldı. Mustafa Kemal Paşa, Meclis’teki sabırsızlığa rağmen “Yarım hazırlıkla yapılacak bir taarruz, hiç taarruz etmemekten daha kötüdür” diyerek beklemeyi tercih etti. 26 Ağustos 1922 sabahı Afyon Kocatepe’den yönetilen Büyük Taarruz, 30 Ağustos’ta kesin Türk zaferiyle noktalandı. Dağılan Yunan ordusuna karşı Mustafa Kemal Paşa’nın “Ordular, ilk hedefiniz Akdeniz’dir, ileri!” emri tarihe geçti. 9 Eylül’de Türk ordusu İzmir’e girdi, 18 Eylül’de ise Yunan kuvvetleri Anadolu’yu tamamen terk etti. CUMHURİYET’İN YOLU Büyük Zafer’in ardından diplomasi süreci başladı. 24 Temmuz 1923’te Lozan Barış Antlaşması imzalandı, 29 Ekim 1923’te Cumhuriyet ilan edildi. Mustafa Kemal Atatürk, Türkiye’nin ilk Cumhurbaşkanı oldu. 30 Ağustos, 1924’ten itibaren Zafer Bayramı olarak kutlanmaya başlandı ve 1926’dan sonra tüm yurtta resmî bayram haline geldi. VENİZELOS’TAN ATATÜRK’E NOBEL ADAYLIĞI Savaş meydanında karşı karşıya gelen tarafların liderleri, barış döneminde diplomasi masasında buluştu. Yunanistan Başbakanı Eleftherios Venizelos, 1930’da Ankara’ya gelerek Atatürk ve İsmet İnönü ile Türk-Yunan Dostluk Antlaşması’nı imzaladı. Venizelos, 1934’te Nobel Komitesi’ne yazdığı mektupta Atatürk’ü Nobel Barış Ödülü’ne aday gösterdi. Mektubunda, “Küçük Asya Felaketi ertesinde saygın bir ulus devlet olarak yeniden doğan Türkiye’nin samimiyetle uzattığımız dostluk elini kabul etmesi, halklarımız arasında barışın temeli olmuştur. Bu barışın sağlanmasında en değerli katkıyı gösteren kişi Mustafa Kemal Paşa’dır” ifadelerine yer verdi. 30 AĞUSTOS’UN MİRASI Bugün, 103 yıl önce kazanılan Büyük Zafer, yalnızca bir askeri başarı değil; bağımsızlık, özgürlük ve Cumhuriyet’in temeli olarak tarihteki yerini koruyor.", "date": null}
{"url": "https://haber.mynet.com/mevsim-gecisine-uygun-ince-ceket-ve-mont-modelleri-110107232563", "title": "Mevsim geçişine uygun ince ceket ve mont modelleri", "content": "Her dolabın en işlevsel parçaları arasında yer alan ceketler sadece mevsim geçişinde pratiklik yaratmakla kalmıyor, tarzınızı da bir adım öne taşıyorlar. Basic bir tişört ve jean kombinin üzerine giydiğiniz hafif bir ceket ya da şık bir trençkot anında görünümünüzü yükseltiyor. Spor ayakkabıyla rahat, topukluyla daha feminen bir hava katabileceğiniz bu parçalar, stilinizi dilediğiniz gibi şekillendirme imkanı veriyor. Hazırsanız sizin için hazırladığımız mevsimlik ceket seçkimize geçelim! 1. Zamansız bir parça: Levi's The Trucker Erkek Ceket Mont Levi's Trucker ceket, yıllar geçse de modası asla eskimeyen parçalardan biri. %100 pamuk kumaşıyla doğal bir duruş sunarken düğmeli ön tasarımı ve göğüs cepleriyle klasik görünümü tamamlıyor. Regular fit kesimi sayesinde hem günlük kombinlere hem de daha şık parçalarla kolayca uyum sağlayan ceket, mevsim geçişlerinde jean ve tişört üzerine atıldığında tarzınızı anında yükselten zamansız bir seçenek. Kullanıcılar ne diyor? “Kumaş kalitesi güzel. İyi fiyata Levi's kalitesi. Boy 1,74, kilo 80 civarı olması lazım. Normal olarak L gömlek ve tişört giyerim, yine L aldım, pişman olmadım. Gayet güzel oturdu, tam beklediğim gibi, kolları da uzun gelmedi.” “Çok tereddütlüydüm ama iyi ki almışım harika bir ceket!174 boy, 85 kilo, üst bedenim geniş olduğu halde M beden harika oldu, kumaşı kaliteli, renk tam istediğim gibi kesinlikle tavsiye ederim.” Levi's ceketin yanında Levi's Baker Harrington Erkek Ceket Mont ürününe göz atmak isterseniz buraya tıklayın. 2. Yağmurlu günlerin kurtarıcısı: DeFacto Kadın Su Geçirmez Regular Fit Trençkot Hem şık hem de işlevsel bir parça arıyorsanız DeFacto trençkot tam size göre. %100 polyester yapısıyla hafif ama dayanıklı, üstelik su geçirmez özelliğiyle yağmurlu günlerde en büyük kurtarıcınız oluyor. Normal kalıbıyla rahat bir kullanım yaşatırken dışarı çıkarken ya da işe giderken kombinlerinizi tamamlayan modern bir hava katıyor. Gardırobunuzda kullanışlı ve stil sahibi bir parça arıyorsanız DeFacto trençkot olmazsa olmaz bir parça. Kullanıcılar ne diyor? “Omuzları tam oturdu, boyu dizerimi tam kapatıyor. Kolları da tam. Trençkotlar oversize olduğu için kendime göre bulamamıştım. Minyonlar tercih edebilir. Su geçirmez olduğu için hışırtılı bir kumaşı var ama sıkıntı değil. Ürünü beğendim tavsiye ediyorum.” “Gözüktüğünden çok daha güzel geldi. Bedeni çok iyi oldu.” DeFacto trençkotun yanında DeFacto Kolej Yaka Suni Deri Bomber Ceket Mont ürününe göz atmak isterseniz buraya tıklayın. 3. Doğal zarafet: Giesto Erkek Keten Kruvaze Ceket %100 keten kumaşıyla yaz akşamlarının vazgeçilmez parçası olacak Giesto kruvaze ceket, hafif ve nefes alan yapısıyla gün boyu konfor sunuyor. Rahat kesimi hareket özgürlüğü sağlarken tona ton düğme detayı sofistike bir görünüm katıyor. İster günlük stilinizde ister bir davette kombinleyebileceğiniz bu parça, zarif ama iddialı duruşuyla dikkat çekiyor. Gardırobunuzda hem kalite hem de şıklığı bir arada arıyorsanız Giesto ceket tam size göre. Giesto ceketin yanında Giesto Keten Kruvaze Ceket ürününe göz atmak isterseniz buraya tıklayın. 4. Dolabınıza farklılık katan: Jack & Jones JJXX JXMANDY Kadın Ceket Mont Ultra hafif kapitone tasarımıyla hem stil hem de sıcaklık veren Jack & Jones ceket, mevsim geçişlerinde kurtarıcı bir parça. Belindeki ayarlanabilir bağcık sayesinde vücudu saran zarif bir form yaratabilir, elastik manşetleriyle de konforlu bir deneyim yaşayabilirsiniz. Yüksek yakasıyla soğuk günlerde koruma gerçekleştirirken modern görünümüyle günlük kombinlerinizi anında daha şık hale getiren Jack & Jones ceket, işlevsel ve göz alıcı bir ceket arayanlar için ideal bir tercih! Kullanıcılar ne diyor? “Ceketi gerçekten çok beğendim! Biraz bol, yani altına ince bir kazak giyebilirsiniz. Kumaşı güzel ve hafif astarlı.” “Çok güzel, kısa, bol bir ceket; çok uygun fiyata aldım. Ceketin astarı hafif.” Jack & Jones ceket montun yanında Jack & Jones JJXX JXCARLIE Kadın Kısa Trençkot ürününe göz atmak isterseniz buraya tıklayın. 5. Klasik bir model: Danger Erkek Fit Kalıp Trençkot Ceket Hafif ama fonksiyonel yapısıyla mevsim geçişlerinde gardıropların en çok aranan parçası olan Danger trençkot, suya dayanıklı ve rüzgar geçirmez özelliğiyle öne çıkıyor. Fit kalıbıyla modern bir duruş sergilerken klasik kesimiyle zamansız bir görünüm sunuyor. İster işte ister günlük hayatta giyebileceğiniz bu parça, her kombini daha sofistike bir hale getiriyor. Danger trençkot, estetiği ve işlevi bir arada arayan erkekler için gardırobun vazgeçilmezlerinden biri. Kullanıcılar ne diyor? “Kendi bedenimi aldım, giydim ve tam oturdu. Bu fiyata böyle güzel mevsimlik bir ceket zor bulunur. Tek eleştireceğim yanı makinede yıkamaya uygum olmayışı. Yalnızca kuru temizleme yazıyor üzerinde.” “Ürün çok şık ve kaliteli, kumaş kalitesi de çok güzel, tam olarak fiyat performans ürünü diyebiliriz.” Danger ceketin yanında Danger Erkek Su Geçirmez Mevsimlik Ceket Mont ürününe göz atmak isterseniz buraya tıklayın. Nakit ihtiyacınız varsa 90.000 TL'ye kadar %0 faizli ve taksitli nakitinizi hemen almak için buraya tıklayın. 6. Zamansız bir parça: ONLY Trençkot Klasik ve modern detayları bir araya getiren ONLY trençkot, belindeki kemeri ve çift sıra düğme tasarımıyla sofistike bir görünüme sahip. Ters yüz yakası ve omuz detaylarıyla dikkat çeken bu parça, uzun boyu sayesinde hem şık elbiselerle hem de jean ve bot kombinleriyle uyum sağlıyor. İngiliz tarzından ilham alan trençkot, mevsim geçişlerinde gardırobunuza zamansız bir dokunuş eklemek için ideal. Kullanıcılar ne diyor? “Trençkotu giymesi çok rahat. Bakımı gerçekten kolay ve güzel bir dökümü var. Boyum yaklaşık 1,65 ve trençkot bileklerimden yaklaşık 15 cm yukarıda bitiyor. Çoğu trençkot biraz bol gelir ama bu tam oldu. Trençkot bol (dar kesimli trençkotları sevmiyorum) ve çanta gibi durmuyor. Geçiş mevsimleri için mükemmel; tekrar alırdım.” “Palto çok güzel. Biraz büyük ve bana çok uzun olduğu için bir beden küçük sipariş etmeliydim ama terzim her şeyi ayarladı ve şimdi her şey olması gerektiği gibi. Palto çok uygun bir fiyata sunulduğu için yine de değdi. Kalitesinin çok iyi olduğunu düşünüyorum ve tekrar alırım.” ONLY trençkotun yanında ONLY ONLHAILEY Kadın Trençkot ürününe göz atmak isterseniz buraya tıklayın. 7. Fonksiyonel bir tercih: Columbia Ascender Softshell Erkek Günlük Ceket Suya ve rüzgara dirençli yapısıyla mevsim geçişlerinde her türlü hava koşuluna uyan Columbia Ascender Softshell ceket, günlük kullanımdan outdoor aktivitelere kadar çok yönlü bir seçenek sunuyor. Hafif ve kaliteli kumaşıyla rahat hareket etmenizi sağlarken fermuarlı cepleriyle eşyalarınızı güvenle taşıyabiliyorsunuz. Klasik kesimiyle minimal ama hoş bir görünümü olan ceket, uzun yıllar gardırobunuzda yer alacak bir parça. Kullanıcılar ne diyor? “Bu ceket tam aradığım şeydi: dayanıklı, suya dirençli ve serin havalar için mükemmel orta ağırlıkta. Beni aşırı ısıtmadan sıcak tutuyor ve hafif yağmurda ve rüzgarda bile sorunsuz giydim. Bedeni tam oturuyor ve ister yürüyüşe çıkayım ister sadece işlerimi halledeyim, şık duruyor. Kaliteli fermuarlar, sağlam dikişler ve şık bir tasarım.” “Columbia giyim ürünleri her zaman konfor, şıklık ve dayanıklılıklarıyla bilinir. Kesinlikle yanılmayacaksınız. Bu ceket bunu bir kez daha kanıtlıyor.” Columbia ceketin yanında Adidas Multi 2L Rain J Erkek Spor Dış Giyim ürününe göz atmak isterseniz buraya tıklayın. 8. Sıcak ve modern: Adidas Basic Padded Kadın Mont Ceket Soğuk günlerde hem şık görünmek hem de sıcak kalmak isteyenler için bu dolgulu Adidas mont ideal bir tercih. Sentetik yalıtımı ve yüksek yakasıyla vücut ısınızı korurken bol kesimiyle modern bir görünüm kazandıran Adidas mont ceketin fermuarlı cepleri sayesinde ellerinizi sıcak tutarken küçük eşyalarınızı da pratik şekilde yanınızda taşıyabilirsiniz. Kullanıcılar ne diyor? “Ürün çok güzel, tam ara mevsim için. Açık gri renk olması da çok güzel .” “Bayıldım, ince ama sıcak tutuyor, çok tarz, rengi de kalıbı da güzel.” Adidas mont ceketin yanında Levi's Polly Packable Down Ceket Mont Mont Kadın ürününe göz atmak isterseniz buraya tıklayın. 9. Günlük giyimin vazgeçilmezi: Altınyıldız Classics Erkek Kapüşonlu Dik Yaka Trençkot Hafif ve kullanışlı %100 polyester kumaşlı Altınyıldız Classics trençkot, kapüşonlu yapısıyla şehirde ani yağmurlara karşı pratik bir koruma yapıyor. Standart fit kalıbıyla rahat bir kullanım yaşatırken dik yaka detayıyla modern bir duruş yaratıyor. Cepleri günlük ihtiyaçlar için işlevsellik sağlarken sade tasarımı her kombine kolayca uyan trençkot, mevsim geçişlerinde hem konforlu hem de şık bir alternatif arayan erkekler için ideal. Kullanıcılar ne diyor? “Çok güzel. Kaliteli ve duruşu güzel, kolları uzun geldi, tadilat yaptırdım çok iyi oldu.” “Ürün mont değil arkadaşlar sadece mevsimlik bir üst, mevsim geçişlerinde kullanılabilir.” Altınyıldız Classics trençkotun yanında Jack & Jones Erkek Kot Ceket ürününe göz atmak isterseniz buraya tıklayın. 10. Zahmetsizce iyi görünün: Koton Kadın Kruvaze Yaka Düğme Detaylı Kemerli Trençkot Kruvaze kesimi ve düğme detaylarıyla modern bir görünüm sunan Koton trençkot, kuşaklı bel tasarımı sayesinde vücut formunu öne çıkarıyor. Düşük omuz detaylı trençkot, hem günlük kombinlerde hem de özel etkinliklerde tercih edilebiliyor. %92 polyester, %8 elastan karışımı kumaşıyla rahat ve dayanıklı bir yapıya sahip parça, geçiş mevsimlerinde tek parça ile şıklık arayan kadınlar için harika bir seçenek! Kullanıcılar ne diyor? “Ürünün dokusu, ağırlığı ve duruşu çok kailteli ve tok. Alacak kişiler oversize oluşunu bilerek sipariş verebilirler.” “Kaliteli bir ürün, çok memnun kaldım, kalıbı ve kumaşı ile beklenileni fazlasıyla karşılayan bir ürün, teşekkürler.” Koton trençkotun yanında Koton Kadın Kruvaze Yaka Uzun Kollu Cep Detaylı Kemerli Trençkot ürününe göz atmak isterseniz buraya tıklayın. Umarız önerdiğimiz ürünleri beğenirsiniz. Bu içerikten alışveriş yapmaya karar verirseniz, Mynet bağlantılardan gelir/komisyon elde edebilir. Satın alım sonrasında satıcılardan kaynaklanan sorunlardan Mynet sorumlu değildir.", "date": null}
{"url": "https://www.mynet.com/son-dakika-besiktas-in-yeni-teknik-direktoru-sergen-yalcin-oldu-resmi-aciklama-geldi-421799-myspor", "title": "SON DAKİKA: Beşiktaş'ın yeni teknik direktörü Sergen Yalçın oldu! Resmi açıklama geldi...", "content": "Beşiktaş'ta Ole Gunnar Solskjaer ile alınan kötü sonuçların ardından Avrupa'ya veda bardağı taşıran son damla oldu. İngiliz teknik adamla yollar ayrılırken Siyah-Beyazlılar'da teknik direktörlük görevine Sergen Yalçın geldi. KAP AÇIKLAMASI GELDİ Beşiktaş, anlaşma sağladığı 52 yaşındaki teknik adam için KAP açıklamasını yaptı. Siyah-beyazlılar, Sergen Yalçın ile 2027'ye kadar sözleşme imzalandığını duyurdu. İşte Beşiktaş'tan yapılan açıklama: \"Profesyonel Futbol Takımımızın Teknik Direktörlüğü konusunda Sayın Ali Rıza Sergen Yalçın ile 2026-2027 sezonu sonuna kadar sözleşme imzalanmıştır.\" BEŞİKTAŞ PERFORMANSI Beşiktaş'ın son şampiyon olduğu 2020-2021 sezonunda siyah-beyazlıların başında Sergen Yalçın görev yapmıştı. Beşiktaş, o dönem lig ile birlikte Türkiye Kupası'nı da kazanarak iki kupa sevinci yaşamıştı. Beşiktaş'ı daha önce Ocak 2020 - Aralık 2021 dönemi arası çalıştıran Sergen Yalçın, siyah-beyazlıların başında toplamda 79 maça çıktı. Beşiktaş, bu maçlarda 45 galibiyet, 10 beraberlik ve 24 mağlubiyet yaşadı.", "date": null}
{"url": "https://finans.mynet.com/haber/detay/otomotiv/bayiden-sifir-almak-basa-dert-oldu-yillarca-suren-mahkemeler-var-30-gunden-fazla-kalirsa-magdur-sayisi-artiyor/512702/", "title": "Bayiden sıfır almak başa dert oldu! Yıllarca süren mahkemeler var '30 günden fazla kalırsa...' Mağdur sayısı artıyor", "content": "Sıfır kilometre otomobil alan pek çok sürücü, araç bayiden çıkar çıkmaz sorunlar ile karşılaşıyor. Yıllarca sorunsuz çalışan araçların yerini elektronik arızalar, yazılım hataları, motor ve şanzıman problemleriyle kullanıcıyı servise mahkûm eden modeller aldı. Son yıllarda bayiden alınan yeni otomobiller, kullanıcıları hayal kırıklığına uğratıyor. Araçlar daha yola çıkar çıkmaz aarıza ışıkları yanıyor, elektronik sistemler hata veriyor ya da motor-şanzıman problemleri çıkıyor.Yapılan araştırmalar, 2000’li yıllarda üretilen otomobillerin bugüne göre 2 kat daha sorunsuz olduğunu ortaya koyuyor. HER YIL SORUNLU ARAÇ ARTTI Uluslararası araştırma şirketi J.D. Power’ın yayımladığı son raporlara göre, yeni araçlarda bildirilen sorunların sayısı her geçen yıl artıyor. 2010’da üretilen her 100 araçta ortalama 0.90 sorun kaydedilirken, bu 2021’de 1,62, 2023’te 1,92’ye, 2025’te ise 2’nin üzerine çıktı. Yani 100 araç başına neredeyse iki sorun düşüyor. 2000’li yıllarda üretilen araçlarda ilk yıl sorunların neredeyse yok denecek kadar az olduğu görülüyor. Türkiye Gazetesi'nin haberine göre, yaşanan sorunların başında; bilgi-eğlence sistemi ve dokunmatik ekran, sürücü destek sistemi, yeni nesil otomatik şanzıman, emisyon sistemi, yeni nesil küçük motor ve yürüyen aksam sıralanıyor. Yeni araçlardaki sorun artışlarında en önemli etkenlerden biri teknoloji karmaşası olarak gösteriliyor. NEDEN SORUNLU ARABA ÜRETİLİYOR? Yeni nesil teknolojilerin araçları daha ‘akıllı’ hâle getirdiği ancak sorun da ürettiği ifade ediliyor. Bir diğer neden ise markaların maliyet düşürme çabası nedeniyle kaliteyi geriye çekmeleri... Ayrıca nitelikli iş gücü sayısının azalması, talep baskısı nedeniyle fabrikaların kapasitelerinin üstüne çıkması ve hızlı üretim yapması da sorunlu araç üretimine sebep oluyor. MAHKEME YILLARCA SÜREBİLİYOR Bir araç fabrika hatası sebebiyle arızalandığında, kullanıcı aracın değiştirilmesini talep ediyor. Fakat çoğu zaman bayi ya da distribütör bu talebi kabul etmiyor; ‘kullanıcı hatası’ denilerek sorumluluk üstlenilmiyor. Yenileme talebinin reddedilmesi, süreci doğrudan mahkemeye taşıyor. Mahkeme süreçleri ise yıllarca sürebiliyor ve bu süreçte müşteri mağdur oluyor. Avukat Deniz Kaya, süreç ile ilgili şu sözleri kullandı: “Tüketiciler olarak, sıfır kilometre aracınızda teslim anından itibaren ortaya çıkan veya kısa süre içinde beliren her türlü ayıbı, teslim tarihinden itibaren 30 gün içinde bayiye yazılı olarak mutlaka bildirin. Aynı arıza üç kez tamire rağmen düzelmiyorsa veya aracınız toplamda 30 günden fazla serviste kalmışsa, sözleşmeden cayma, aracı değiştirme veya bedel indirimi talep etme hakkınız var” İŞTE EN SIK YAŞANAN PROBLEMLER YENİ NESİL TEKNOLOJİLER Modern otomobillerin âdeta kalbi hâline gelen bu sistemler, aynı zamanda en çok problem çıkaran bölümlerin başında geliyor. Sürücüler, dokunmatik ekranların donması, ani kapanmalar yaşaması, Bluetooth bağlantısının sürekli kopması, ses sistemindeki cızırtılar ve navigasyon yazılımı hatalarından mustarip. AKILLI SÜRÜŞ ASİSTANLARI Otomatik frenleme, şerit takip asistansı, kör nokta uyarı sistemi ve adaptif hız sabitleyici gibi teknolojiler, sürüşü güvenli hâle getirmek için tasarlandı. Ancak bu sistemlerdeki sensör ve yazılım hataları, sürücülere âdeta kâbus yaşatıyor. YENİ NESİL ŞANZIMANLAR Özellikle çift kavramalı (DSG) ve yüksek vitesli otomatik şanzımanlar, vites geçişlerindeki sertlik, ani çekme hissi, aşırı ısınma ve hatta tamamen devre dışı kalma gibi problemlerle kullanıcıları servis kapılarına taşıyor. Bu sorunlar hem konforu hem de aracın güvenilirliğini büyük ölçüde zedeliyor. ÇEVRECİ SİSTEMLER Avrupa emisyon standartlarını karşılamak için üretilen bu sistemler, özellikle şehir içi kısa mesafeli kullanımda sürekli problem çıkarıyor. DPF (Dizel Partikül Filtresi) tıkanmaları, EGR (Egzoz Gazı Devir Dağıtım) valfi arızaları ve AdBlue (egzoz sıvısı) sistemindeki hatalar, sürücüleri hem yolda bırakma riski taşıyor hem de oldukça yüksek tamir faturalarıyla karşı karşıya getiriyor.", "date": null}
{"url": "https://finans.mynet.com/haber/detay/borsa/borsa-istanbul-dan-takas-suresine-yonelik-yeni-adim/512732/", "title": "Borsa İstanbul'dan takas süresine yönelik yeni adım", "content": "Borsa İstanbul Grubu, pay piyasasında işlem gören sermaye piyasası araçlarının takas sürelerine ilişkin Borsa İstanbul AŞ Genel Müdürü Korkmaz Ergun imzasıyla bir duyuru yayımladı. KÜRESEL PİYASALARDA ÖNEMLİ DEĞİŞİKLİK Duyuruda, Borsa İstanbul'un 5 Mayıs 2025 tarihli duyurusu ile küresel finans piyasalarında takas süresinin kısaltılması yönünde önemli gelişmeler yaşandığı, Amerika Birleşik Devletleri \"T+1\" geçişini gerçekleştirirken, Avrupa Birliği, İsviçre ve İngiltere'nin \"T+1\" sistemine geçiş çalışmalarını sürdürdüğü belirtilerek, diğer küresel piyasalarda da benzer şekilde takas süresinin kısaltılmasına yönelik geçiş çalışmalarının devam ettiği kaydedildi. SÜREÇ DEĞERLENDİRİLDİ Borsa İstanbul AŞ Genel Müdürü Korkmaz Ergun imzasıyla yapılan duyuruda, Borsa İstanbul Grubu'nun sermaye piyasalarında işlem yapan yatırımcıların işlem maliyetlerini, işlem sonrası risklerini azaltmak ve küresel piyasaların işlem sonrası süreçleri ile uyumlanabilmek amacıyla, \"T+1\" takas döngüsüne geçişin uygulanabilirliği, sermaye piyasasına olası etkileri ve piyasa katılımcıları açısından doğurabileceği sonuçları detaylı olarak değerlendirmek için tüm piyasa paydaşlarıyla bir değerlendirme süreci gerçekleştirildiği bildirildi. 31 ARALIK 2026'DA TAMAMLANACAK Üyelerin ve piyasa paydaşlarının geçiş hakkındaki değerlendirmeleri dikkate alınarak, \"T+1\"e geçiş çalışmalarının tümünün (analiz, geliştirme, test ve benzeri süreçlerinin) 31 Aralık 2026 tarihi itibarıyla tamamlanması gerektiği aktarılan duyuruda, \"Bu doğrultuda, 5 Ocak 2026 tarihi itibarıyla Borsa İstanbul Grubu olarak uçtan uca testlerin gerçekleştirilebilmesi için gerekli ortamlar faaliyete geçirilecektir\" ifadesi kullanıldı. AABu içerik Ezgi Sivritepe tarafından yayına alınmıştır", "date": null}
{"url": "https://haber.mynet.com/sosyal-medya-fenomeninden-kahreden-haber-ailesiyle-kamyonette-olu-bulundu-110107232973", "title": "Sosyal medya fenomeninden kahreden haber! Ailesiyle kamyonette ölü bulundu", "content": "Meksika’nın Guadalajara kentinde, sosyal medya fenomeni Ferrer Garibay ile eşi ve iki çocuğu bir kamyonetin kasasında ölü olarak bulundu. Jalisco eyaletinde terk edilmiş bir araca ilişkin ihbar üzerine olay yerine giden polis ekipleri, kamyonetin içinde dört kişinin cansız bedenine ulaştı. Yapılan incelemede ölenlerin TikTok fenomeni Garibay, eşi Roberto Carlos Gil Licea ile 13 ve 7 yaşındaki çocukları olduğu tespit edildi. BİRKAÇ AY ÖNCE TAŞINMIŞLARDI Yerel basında yer alan bilgilere göre Garibay, birkaç ay önce ailesiyle birlikte Michoacán eyaletinden Guadalajara’ya taşınmıştı. Cinayetin, ailenin ticari faaliyetleriyle bağlantılı olabileceği ve bir kartel saldırısı olabileceği ihtimali üzerinde duruluyor.", "date": null}
{"url": "https://haber.mynet.com/son-dakika-chp-istanbul-secimi-icin-iddianame-hazirlandi-110107232695", "title": "Son dakika| CHP İstanbul seçimi için iddianame hazırlandı!", "content": "CHP İstanbul İl Başkanlığı seçimlerine ilişkin yürütülen soruşturma tamamlandı. Aralarında İl Başkanı Özgür Çelik, Beyoğlu Belediye Başkanı İnan Güney, Beşiktaş Belediye Başkanı Rıza Akpolat’ın da bulunduğu 10 parti yöneticisi hakkında “Oylamaya hile karıştırılması” suçundan 1 yıldan 3 yıla kadar hapis cezası istemiyle iddianame düzenlendi. İstanbul Cumhuriyet Başsavcılığı tarafından yapılan açıklamada, \"Cumhuriyet Halk Partisinin 2023 yılı Ekim ayında gerçekleştirdiği İstanbul İl Başkanlığı seçiminde usulsüzlükler yapıldığına ilişkin iddialar kapsamında 10 şüpheli hakkında Siyasi Partiler Kanunu 112 maddesinde belirtilen suç ile ilgili kamu davası açılmıştır. Kamuoyuna duyurulur\" ifadelerine yer verildi.", "date": null}
{"url": "https://haber.mynet.com/sabiha-gokcen-de-alarm-havadaki-tum-ucaklar-beklemeye-alindi-o-anlar-radara-ve-telsize-boyle-yansidi-110107233018", "title": "Sabiha Gökçen'de alarm! Havadaki tüm uçaklar beklemeye alındı: O anlar radara ve telsize böyle yansıdı", "content": "Son dönemde Sabiha Gökçen Havalimanı’nda kuşların uçuş trafiğini olumsuz etkilemesi arttı. Son olarak Pegasus Havayolları’nın bugün saat 10:51’de Sabiha Gökçen Havalimanı’ndan Paris’e gitmek üzere havalanan PC1133 sefer sayılı uçağı, kalkıştan kısa bir süre sonra kuşa çarptı. ACİL DURUM DEKLARE ETTİ! Gazeteci Gökhan Artan'ın haberine göre; Bunun üzerine TC-RFB kuyruk tescilli Airbus 321 tipi uçağın pilotu geri dönme kararı aldı. Liveatc’nin yayımladığı konuşmalara göre Kokpit ekibi, mayday yani acil durum deklare etti. İNİŞLER 19 DAKİKA YAPILAMADI! Uçağa iniş önceliği verildi. İniş yaklaşmasında olan diğer uçaklar da acil durum deklare eden uçağın inişi için hold pozisyona yani havada tur atarak beklemeye alındı. Saat:10:55-11:14 arası inişler yapılamadı. Sabiha Gökçen'e tek motorla geri dönen Pegasus uçağı seferden çekilirken, yolcular TC-RFE tescilli başka bir uçakla Paris’e gönderildi. O anlar radara ve telsize böyle yansıdı.", "date": null}
{"url": "https://haber.mynet.com/byd-nin-alt-markasi-dunya-rekoru-kirdi-en-hizli-elektrikli-otomobil-oldu-110107232282", "title": "BYD'nin alt markası dünya rekoru kırdı! En hızlı elektrikli otomobil oldu", "content": "Elektrikli otomobil rekabeti, hız ve teknoloji sınırlarını zorlayan yeni bir döneme girdi. Dünyanın önde gelen üreticileri performans odaklı modelleriyle sahneye çıkarken, Çinli otomotiv üreticisi BYD’nin premium alt markası YANGWANG, U9 Track Edition ile dikkat çekici bir rekora imza attı. DÜNYANIN EN HIZLI ELEKTRİKLİ OTOMOBİLİ BYD’nin üst segmente odaklanan alt markası YANGWANG'ın U9 Track Edition isimli otomobili, Almanya’daki ATP Automotive Testing Papenburg test pistinde 472,41 km/s hıza ulaşarak elektrikli araçlarda yeni dünya hız rekorunu kırdı. Böylece araç, dünyanın en hızlı elektrikli otomobili oldu. Rekor, geçtiğimiz yılın elektrikli araç dünya hız rekorunu da elinde bulunduran Alman profesyonel pilot Marc Basseng tarafından kırıldı. Basseng testin ardından yaptığı açıklamada, “Geçen yıl zirveye ulaştığımı düşünmüştüm. Bu kadar kısa sürede kendi rekorumu tekrar kırmayı hiç beklemiyordum.\" ifadelerini kullandı. YANGWANG U9 TRACK EDITION'IN ÖZELLİKLERİ YANGWANG U9 Track Edition, halihazırda Çin’de satışta olan YANGWANG U9’un üzerine inşa edildiği e4 Platformu ve DiSus-X çekirdek teknik mimarisine dayanıyor. Dünyanın ilk seri üretilmiş 1200V ultra yüksek voltajlı araç platformunu barındıran otomobilde aşırı koşullar için optimize edilmiş bir ısı yönetim sistemi bulunuyor. YANGWANG U9 Track Edition’ın e4 Platformu, 30.000 rpm motorlara sahip dünyanın ilk dört motorlu sistemi olarak tanımlanıyor. Her motor 555 kW maksimum güç sağlarken, sistemin toplam çıkışı ise 3.000 PS’nin üzerinde oluyor. Böylelikle araç ton başına 1.217 PS güç-ağırlık oranına ulaşıyor.", "date": null}
{"url": "https://haber.mynet.com/caydanliklarin-kapaklarinda-neden-kucuk-bir-delik-vardir-caydanlik-kapagindaki-minik-delik-ne-ise-yarar-110107228217", "title": "Çaydanlıkların kapaklarında neden küçük bir delik vardır? Çaydanlık kapağındaki minik delik ne işe yarar?", "content": "Türk kültüründe çay günün her saati içilen bir içecektir. Evlerde sabah kahvaltısında, öğleden sonra dost sohbetlerinde, akşam yemeklerinden sonra veya gece geç saatte bile çay ikram edildiği bilinmektedir. Bilhassa misafir geldiğinde ilk iş, çay demlemektir. Bu gelenek ev sahibinin misafire verdiği değerin göstergesidir. Birçok insanın dikkati çekmeyen çaydanlıklarda ise küçük bir delik bulunur. Çaydanlık kapağındaki o küçük delikler rastgele ya da sadece süs olsun diye yapılmamıştır. İlk bakışta önemsiz bir detay gibi görünse de aslında işlevi, düşünüldüğünden çok daha önemlidir. Bu noktada çaydanlık kapağındaki deliğin ne işe yaradığı merak edilmektedir. Çaydanlık kapağındaki minik delik ne işe yarar? Türk evlerinde mutlaka her evde bir çaydanlık bulunur. Çaydanlıklar bazen aile sohbetlerinin bazen de akşamüstü dost buluşmalarının merkezinde yer alır. Çay demlerken çaydanlığın kapağına dikkatli bakıldığında küçük bir delik olduğu fark edilebilir. Birçok insan bu deliği görse bile onun neden orada olduğunu hiç düşünmez. Bazen böyle küçük detaylarla karşılaşıldığında süs zannedilir ve geçiştirilir. Fakat üzerine düşünülmeyen bu küçük detaylar aslında pek çok işleve sahip olabilir. Çaydanlık kapağındaki deliğin işlevleri ise şu şekilde açıklanabilir: 1. Buharın güvenli çıkışı Çaydanlığın alt kısmında su kaynadığında içeride hızlıca buhar oluşmaya başlar. Bu buharın çıkabileceği bir yol olmazsa basınç artar. Çaydanlıkta artan basınç kapağı yukarı doğru itebilir. Bu da taşmaya veya kapağın aniden fırlamasına neden olabilir. Bu noktada ise kapaktaki minik delik devreye girer. Buharın dengeli bir şekilde dışarı çıkmasını sağlar ve çay demleme sürecini riskli hale getirmeden suyun kaynamasına izin verir. 2. Taşmayı önleme Çaydanlıkta su kaynarken bazen kapağın kenarlarından fokurdayarak taştığı görülür. Bu durum hem ocağın kirlenmesine hem de suyun boşuna israf olmasına neden olur. Kapaktaki delik sayesinde buhar basıncı dengeli hale gelir. Suyun taşma riski de büyük ölçüde azalır. Dolayısıyla bu küçük deliğin varlığı mutfakta büyük bir rahatlık sağlar. 3. Demleme kalitesine katkı Tadı güzel bir çayın sırrı, doğru ısıda ve doğru sürede demlenmesidir. Kapaktaki delik buharın tamamen içeriye hapsolmasını engelleyerek sıcaklığın ideal seviyede kalmasını sağlar. Çaydanlıkta fazla basınç ve aşırı sıcak oluşması çay yapraklarının acılaşmasına neden olabilir. Bu açıdan kapaktaki delik çayın aromasını koruyarak daha yumuşak ve dengeli bir tatta olmasını sağlar 4. Güvenlik Pişirme süreçlerindeki basınç oranı mutfakta dikkat edilmesi gereken konulardan biridir. Çaydanlık kapağında delik olmasaydı buhar birikeceğinden ani bir şekilde kapağın patlamasına neden olabilirdi. Böyle bir olay sonucunda ise sıcak su ya da buharının yüzünüze gelmesi ciddi yanıklara yol açabilirdi. Türk kültüründe lezzetli bir çay demlemek sabır ve özen gerektiren bir iştir. Alt demlikteki suyun kaynaması ve üstteki demlikte çayın yavaş yavaş demlenmesi kulağa basit gelse de karmaşık süreçlerdir. Kapakta yer alan bu delik de bu sürecin önemli bir parçasıdır. Yani çaydanlık üreticilerinin aklına gelen bu basit çözüm olmasaydı çay demleme süreci oldukça sıkıntılı olurdu. Her çay demlendiğinde mutfakta taşan sular ve kapağın sallanıp durması yaşanabilecek en hafif durumlardır. Bu küçük deliğin işlevi ise oldukça önemlidir.", "date": null}
{"url": "https://finans.mynet.com/haber/detay/kobi/kilosunu-3-liradan-almak-istediler-careyi-boyle-buldu-sofralarin-vazgecilmezi-en-buyuk-ozelligi/512692/", "title": "Kilosunu 3 liradan almak istediler çareyi böyle buldu! 'Sofraların vazgeçilmezi' En büyük özelliği...", "content": "Sakcagözü Mahallesi’nde 15 bin dekar alanda üretimi yapılan ve kuraklık nedeniyle rekoltesi düşen soğanın hasadı devam ediyor. Sofraların vazgeçilmesi olan soğan tarlada 3 liradan alıcı bulurken, yol kenarına kurulan tezgahlarda 12 ile 15 liradan arasında satışa sunuluyor. KURAKLIK SOĞANI DA VURDU Nurdağı Ziraat Odası Başkanı Kemal Belpınar, ilçede üretilen soğandan 30 ton rekolte elde ettiklerini ifade ederek, ''Sakcagözü Mahallemizde 15 bin dekar alanda ekimi yapılan ve kuraklık nedeniyle yaklaşık 30 bin ton rekolte elde edilen soğan ne yazık ki üreticisini üzdü. Kırmızı mor cinsi olan soğanın en büyük özelliği dayanıklı olmasıdır. Sofraların vazgeçilmesi olan soğan tarlada 3 liradan alıcı bulurken, tezgâhlarda 12 ile 15 lira arasında satışa sunulmaktadır” dedi. TARLASINDA TOPLADIĞI SOĞANI YOL KENARINDA SATIYOR Ürettiği soğanı yol kenarına kurduğu tezgahta satan Harun İbili, kendi tarlasında ürettiği soğanın kilosuna 3 lira fiyat verilince satmayarak yol kenarına tezgah açtı. İbili, yetiştirdiği soğanların tamamen organik olduğunu ve fiyat düşük verilince yol kenarına tezgah açtığını söyledi. İbili, ''Tarlada ilaç kullanmadan doğal olarak yetiştirdiğimiz soğanımızı hasadını yaptıktan sonra yol kenarında kurduğumuz tezgâhımızda torbalanmış şekilde satışa sunuyoruz. Kilosu 12 ile 15 TL arasında değişiyor. Tarlada düşük fiyat verilince tezgahta satmaya karar verdik” diye konuştu. (DHA)Bu içerik Ezgi Sivritepe tarafından yayına alınmıştır", "date": null}
{"url": "https://haber.mynet.com/meksika-senatosu-nda-ortalik-karisti-muhalif-lider-meclis-baskani-na-saldirdi-o-anlar-kamerada-110107232657", "title": "Meksika Senatosu'nda ortalık karıştı! Muhalif lider Meclis Başkanı'na saldırdı... O anlar kamerada", "content": "Meksika Senatosu'nda muhalefette bulunan Kurumsal Devrim Parti (PRI) lideri Alejandro Alito Moreno kendisine söz hakkı verilmediğini savundu. Moreno, milletvekillerinin oturumun sonunda milli marşı söyledikleri sırada Senato Başkanı Gerardo Fernandez Norona’nın yanına geldi. MUHALEFET LİDERİ, SENATO BAŞKANINA SALDIRDI Kameraya yansıyan anlarda, PNI lideri Moreno’nun Senato Başkanı Norona’ya yaklaşarak konuşmak istediği, daha sonra Norona’yı kolundan tutup çektiği görüldü. İkili arasında tansiyon yükselirken, Moreno, Senato Başkanı Norona’ya saldırdı. FOTOĞRAFÇIYI DA İTİP YERE DÜŞÜRDÜ Moreno ayrıca araya giren bir fotoğrafçıyı da iterek yere düşürdü. Kavgaya bir başka milletvekili de katıldı ve salondan ayrılmaya çalışan Norona’ya saldırdı. \"'SENİ ÖLDÜRECEĞİM' DEDİ\" Norona olayın ardından düzenlediği basın toplantısında, \"Moreno beni çekmeye, bana dokunmaya, beni itmeye başladı. Bana vurdu ve ’Seni fena halde döveceğim, seni öldüreceğim’ dedi\" ifadelerini kullandı. İHRAÇLARI İSTENECEK Norona, cuma günü acil toplantı düzenleyeceğini ve Moreno ile 3 PRI milletvekilinin kavga nedeniyle ihraç edilmesini önereceğini belirtti. Norona, kavganın Meksika’da diğer ülkelerin askerlerinin bulunması konusunda yaşanan \"zorlu bir tartışmanın\" ardından çıktığını söyledi. PNI lideri Moreno ise sosyal medyadan yaptığı paylaşımda, oturum sırasında kendisine söz hakkı verilmediğini, muhalefetin susturulmaya çalışıldığını ve daha sonra tansiyonun yükseldiğini belirtti. Moreno, ilk fiziksel saldırıyı Senato Başkanı Norona’nın gerçekleştirdiğini iddia etti.", "date": null}
{"url": "https://haber.mynet.com/hindistan-da-felaket-en-az-30-olu-siddetli-yagislar-sonrasi-kopru-de-coktu-110107232281", "title": "Hindistan’da felaket: En az 30 ölü! Şiddetli yağışlar sonrası köprü de çöktü", "content": "Hindistan’da şiddetli yağışlar sel ve toprak kaymasına yol açtı. Cemmu ve Keşmir eyaletindeki Vaishno Devi tapınağı yakınlarında meydana gelen toprak kaymasında en az 30 kişi hayatını kaybetti. Himachal Pradesh, Cemmu ve Keşmir ile Pencap eyaletlerindeki birçok bölgede yağışların yol açtığı sel nedeniyle eğitime ara verildi. Cemmu ve Keşmir Eyalet Başbakanı Omar Abdullah yaptığı açıklamada, kesintiye uğrayan telekomünikasyon hizmetlerinin yeniden sağlanması için çalışmaların devam ettiğini söyledi. Hindistan Bilim ve Teknoloji Bakanı Jitendra Singh ise sosyal medya hesabından yaptığı paylaşımda, \"Acil öncelik elektrik, su temini ve mobil hizmetlerin yeniden sağlanmasıdır, bunun için yetkililer gece boyunca kesintisiz çalışıyor\" ifadelerini kullandı. Singh ayrıca, tarihi Madhopur köprüsünün de ciddi hasar gördüğünü belirtti. KÖPRÜ ÇÖKTÜ Cemmu ve Keşmir eyaletindeki Tawi Köprüsü’nün bir kısmı araçların geçtiği sırada çöktü. Paniğe yol açan olayda devrilen araçların içindekiler güçlükle kurtuldu. Hindistan Meteoroloji Dairesi tarafından yapılan açıklamada, Himachal Pradesh ile Cemmu ve Keşmir eyaletlerinde sağanak yağış tahmininde bulundu. (İHA)Bu içerik Hazar Gönüllü tarafından yayına alınmıştır", "date": null}
{"url": "https://haber.mynet.com/cumhurbaskani-erdogan-islam-alimleri-ile-bir-araya-geldi-110107232829", "title": "Cumhurbaşkanı Erdoğan İslam alimleri ile bir araya geldi", "content": "Cumhurbaşkanı Recep Tayyip Erdoğan, Dünya Müslüman Alimler Birliği ve Türkiye'deki İslam Alimleri Vakfı işbirliğinde düzenlenen programa katılan 50 ülkeden 150 İslam alimiyle bir araya geldi. İstanbul'daki Demokrasi ve Özgürlükler Adası'nda gerçekleşen program için şehirde bulunan alimler, Sultanahmet'teki tarihi Tunuslu Hayreddin Paşa Konağı'nda ağırlandı. KABULDE KİMLER YER ALDI? Cumhurbaşkanlığı İletişim Başkanı Burhanettin Duran, Cumhurbaşkanı Dış Politika ve Güvenlik Başdanışmanı Akif Çağatay Kılıç, Diyanet İşleri Başkanı Ali Erbaş ile Uluslararası İslam Düşünce Vakfı ve İslam Düşünce Enstitüsü Başkanı Mehmet Görmez de kabulde hazır bulundu. (AA) Bu içerik Mustafa Fidan tarafından yayına alınmıştır", "date": null}
{"url": "https://finans.mynet.com/haber/detay/borsa/1-eylul-den-itibaren-borsada-yeni-donem-kritik-degisime-imza-atildi/512701/", "title": "1 Eylül’den itibaren borsada yeni dönem! Kritik değişime imza atıldı", "content": "Borsa İstanbul AŞ, pay bazında devre kesicilerde, endekse bağlı devre kesici sisteminde ve açığa satış işlemlerinde uygulanan yukarı adım kuralında yapılacak değişiklikler hakkında açıklama yaptı. Söz konusu değişiklikler 1 Eylül 2025 tarihinden itibaren geçerli olacak. DEĞİŞİLİKLER YAPILDI Borsa İstanbul AŞ Genel Müdürü Korkmaz Ergun imzasıyla yapılan açıklamaya göre, Pay Bazında Devre Kesici Sistemi, EBDKS ve açığa satış işlemlerinde uygulanan yukarı adım kuralında değişiklikler yapılması kararlaştırıldı. Buna göre, açığa satış yapılabilen işlem sıralarında seans sonuna kadar yukarı adım kuralı getirilmesi uygulamasında esas alınan BIST 100 Endeksi düşüş değeri yüzde 3'ten yüzde 2'ye çekilecek. Mevcut durumda BIST 100 Endeksi'nin gün içerisinde önceki günün kapanışına göre birinci aşamada yüzde 5 ve ikinci aşamada yüzde 7 veya daha fazla düşmesi durumunda devreye giren EBDKS uygulaması tek aşamalı olarak uygulanmaya başlayacak ve endeks değerinin yüzde 6 veya daha fazla düşmesi halinde devreye girecek. 10 DAKİKA KISALTILACAK EBDKS kapsamında emir girişlerine ve işlemlere ara verilen süre 10 dakika kısaltılacak. Buna göre Pay Piyasasında işlem gören \".E\", \".F1\", \".F2\", \".S1\", \".G\" özellik kodlu işlem sıralarında uygulanan 20 dakikalık durdurma süresi 10 dakikaya, \".V\", \".C\", \".F\", \".R\", \".BE\", \".AOF\" özellik kodlu işlem sıraları ile Vadeli İşlem ve Opsiyon Piyasası'nda işlem gören pay ve pay endekslerine dayalı sözleşmelerde uygulanan 30 dakikalık durdurma süresi ise 20 dakikaya düşürülecek. DEVRE KESİCİ'DE DEĞİŞİKLİK Pay piyasasında Endekse Bağlı Devre Kesici’nin (EBDK) sürekli işlem seansının sona ermesinden önceki 60 dakika içerisinde (mevcut durumda 17.00'den itibaren) devreye girmesi halinde işlemlerin durdurularak kapanış seansı ile yeniden başlatılması uygulamasına esas teşkil eden 60 dakikalık süre 30 dakika olarak (17.30'dan itibaren) uygulanacak. Vadeli İşlem ve Opsiyon Piyasası'nda EBDK'nin 17.30'dan sonra (mevcut durumda 17.00) devreye girmesi durumunda pay ve pay endekslerine dayalı sözleşmelerde işlemler VIOP_SUREKLI_MZYD seansı ile 18.08'de yeniden başlatılacak. Pay piyasasında pay bazında devre kesici sonrası emir toplama süresi sürekli işlem yöntemi ile işlem gören tüm paylar için 10 dakika olarak uygulanacak. AABu içerik Ezgi Sivritepe tarafından yayına alınmıştır", "date": null}
{"url": "https://haber.mynet.com/el-aletleri-bim-katalogunda-yerini-aldi-110107232287", "title": "BİM'e North Pacific valizler geliyor! 29 Ağustos 2025 BİM Aktüel Kataloğu burada", "content": "BİM, A101, ŞOK, Migros... Marketlerin en güncel aktüel broşürlerini ve indirimlerini takip etmek için buraya tıklayın. Bu içerik marka iş birliği içeriyor. North Pacific valizler BİM'e geliyor! İndirimde olan valizlere buradan ulaşabilirsiniz. Pijama takımı ihtiyacı olanlar buraya! Onlarca üründe cazip indirimler var, burada. El aletleri BİM kataloğunda yerini aldı Sizin için elektrikli aletler ve el aletleri kategorisinde seçtiklerimiz İndirimdeki el aletlerine buradan ulaşabilirsiniz. Tıraş makinesi, şarjlı mop, kettle ve dahası Sizin için seçtiklerimiz Evinde kafe lezzetinde kahve tüketmek isteyenler için kahve makineleri burada indirime girdi. Temizliği pratik hale getirecek elektrikli süpürge burada indirim başladı. Nakit ihtiyacınız varsa 90.000 TL'ye kadar %0 faizli ve taksitli nakitinizi hemen almak için buraya tıklayın. Elektronik kategorisinde yok yok! Sizin için elektronik kategorisinde seçtiklerimiz Çeşit çeşit kulaklıklarda indirim var, burada. Televizyon modellerindeki indirimleri kaçırmayın. Ürünleri burada bulabilirsiniz. Lisanslı beslenme kabı ve matarada fiyatlar düştü! Sizin için seçtiklerimiz Termoslarda indirim devam ediyor. Buraya tıklayarak ürünleri inceleyebilirsiniz. Mataralarda fiyatlar en dipte. Ürünler burada. LAV saklama kapları BİM kataloğunu süslüyor! Sizin için seçtiklerimiz Her mutfağın ihtiyacı indirimdeki pratik mutfak gereçlerine buradan ulaşabilirsiniz. Lezzetli sofraların olmazsa olmazı yemek takımlarında indirim başladı! Buraya tıklayarak indirimde olan ürünlere göz atabilirsiniz. Bu içerik 27 Ağustos 2025 tarihinde yayınlanmıştır. İçerik yayınlandıktan sonra listelenen ürünlerin indirim oranlarında ve fiyatlarında değişiklikler olmuş olabilir. Umarız önerdiğimiz ürünleri beğenirsiniz. Bu içerikten alışveriş yapmaya karar verirseniz, Mynet bağlantılardan gelir/komisyon elde edebilir. Satın alım sonrasında satıcılardan kaynaklanan sorunlardan Mynet sorumlu değildir.", "date": null}
{"url": "https://finans.mynet.com/haber/detay/altin/altin-sahlandi-trump-oyle-bir-risk-olusturdu-ki-tum-tahminler-sil-bastan-yazildi-bu-senaryo-olursa/512735/", "title": "Altın şahlandı! Trump öyle bir risk oluşturdu ki... Tüm tahminler sil baştan yazıldı, bu senaryo olursa...", "content": "Altın fiyatları son birkaç gündür yükselişte. Altın tabelasında hızlı yükseliş dikkat çekerken dünya bankalarında altın tahminlerini revize etmeye başladı. Başkanı Jerome Powell’ın faiz indirimine dair mesajları, Beyaz Saray’ın merkez bankası üzerindeki baskıları ve süregelen jeopolitik riskler altının tekrar yükselmesine neden oldu. MERKEZ BANKALARI ALTIN ALIMINI HIZLANDIRDI Washington’un Hindistan’a karşı açıkladığı yüzde 50 gümrük tarifesi ise Batı ile Doğu arasındaki ekonomik ayrışmayı derinleştiriyor. Bu gelişme, merkez bankalarının dolarizasyon karşıtı adımlarını hızlandırarak rezervlerinde altın payını artırmalarına neden oluyor. MERKEZ BANKALARI TARİHİ DÖNÜM NOKTASINDA 1996’dan bu yana ilk kez merkez bankalarının altın rezervleri, ABD devlet tahvillerini geride bıraktı. Bugün merkez bankalarının rezervlerinde altının payı yüzde 25, ABD tahvillerinin payı ise yüzde 20 seviyesinde bulunuyor. 2008-2015 döneminde bu oran sırasıyla yüzde 10’a yüzde 30 şeklinde seyretmişti. Bu dramatik değişim, altının küresel rezerv yönetiminde giderek daha güçlü bir güvenli liman olarak öne çıktığını gösteriyor. STAGFLASYON ENDİŞESİ GÜÇLENİYOR ABD tahvil getirilerindeki düşüş, özellikle 2 ve 10 yıllık Hazine tahvillerinde gözlenen gerileme, piyasaların stagflasyon endişelerini güçlendiriyor. Analistlere göre bu tablo, altın için en uygun zeminlerden biri. Yine de uzmanlar, 3 bin 430 doların üzerinde güçlü bir kırılma olmadan erken alım yapmak konusunda temkinli olunması gerektiğini belirtiyor. Altın piyasasındaki hızlı yükseliş ile beraber dev bankalarda yıl sonu tahminlerini revize etmeye başladı. Morgan Stanley, 2025'in dördüncü çeyreğine ilişkin altın fiyat tahminini ons başına 3.800 dolara yükseltti. Dev banka gerekçe olarak ise, zayıflayan ABD doları, olası enflasyon baskıları ve devam eden küresel belirsizliğ işaret etti. ÇARPICI TAHMİN GELDİ Goldman Sachs ise altın fiyatı 2025 sonunda 3 bin 700 dolar, 2026 ortasında ise 4 bin dolar seviyesine ulaşacağını tahmin etti. Banka ayrıca, olası bir resesyonun ETF’lere girişleri hızlandırabileceğini ve fiyatları 3 bin 880 dolara taşıyabileceğini belirtiyor. Daha uç senaryolarda ise Fed bağımsızlığına yönelik tehditler ya da ABD rezerv politikasında değişiklikler altını 2025 sonunda 4 bin 500 dolar seviyesine kadar çıkarabilir. BANK OF AMERICA: 2026’DA 4 BİN DOLAR HEDEFİ Bank of America da altın fiyatı için tahminlerini yukarı yönlü revize etti. Analistlere göre altın, 2026’nın ilk yarısında 4 bin dolar ile yeni rekor seviyelere ulaşabilir. Bankanın raporunda, ABD Başkanı Donald Trump’ın Fed yönetimine müdahale girişimleri ve artan kurumsal belirsizlikler, altın için en önemli destekleyici faktörler arasında sayıldı.", "date": null}
{"url": "https://haber.mynet.com/kalbiniz-yardim-cigligi-atiyor-olabilir-kadinlarda-kalp-krizi-sessizce-geliyor-uzman-uyardi-bu-belirtileri-hafife-almayin-110107232701", "title": "Kalbiniz yardım çığlığı atıyor olabilir: Kadınlarda kalp krizi sessizce geliyor! Uzman uyardı: Bu belirtileri hafife almayın...", "content": "Kalp krizi uzun yıllardır erkeklerle özdeşleştiriliyor ancak bu sağlık sorunu kadınlar için de en büyük tehditlerden biri olmaya devam ettiğini ifade eden Avkaroğulları, \"Üstelik kadınlarda kalp krizi, erkeklerden farklı belirtilerle ortaya çıkabiliyor ve bu da çoğu zaman tanının gecikmesine neden oluyor. Göğüs ağrısı yerine; nefes darlığı, mide bulantısı, sırt, boyun ya da çene ağrısı, aşırı halsizlik ve soğuk terleme gibi daha 'sessiz' belirtilerle kendini gösteren kalp krizi, kadınlarda daha sinsi ilerleyebiliyor\" dedi. KALP KRİZİ ERKEK HASTALIĞI DEĞİL Avkaroğulları, toplumda yaygın olan 'kalp krizi erkeklerde olur' algısı, kadınların koruyucu sağlık kontrollerini ihmal etmesine yol açtığına dikkati çekerek, \"Oysa bilimsel veriler, kalp hastalıklarının kadınlarda da en sık ölüm nedenlerinden biri olduğunu açıkça ortaya koyuyor. Kadınlar, vücutlarının verdiği sinyalleri çoğu zaman stres ya da yorgunlukla karıştırıyor, bu da tanı ve tedavi süreçlerinin gecikmesine neden oluyor\" diye konuştu. MENOPOZLA GELEN SESSİZ RİSK Menopoz döneminin kadınlar için kalp sağlığı açısından önemli bir dönüm noktası olduğuna işaret eden Avkaroğulları, bu süreçte östrojen hormonunun azalmasının, damarların yapısını ve işlevini olumsuz etkileyebileceğini söyledi. Damar sertliği, kolesterol seviyelerinde bozulma, kan basıncında artış ve kilo kontrolünün zorlaşmasının, menopoz sonrası kadınlarda kalp-damar hastalıklarına yatkınlığı arttırdığını söyleyen Avkaroğulları, \"Bu nedenle 45-50 yaş ve üzeri kadınların, özellikle aile öyküsü, yüksek tansiyon, diyabet ya da kolesterol problemi gibi risk faktörleri taşıyorsa, düzenli olarak kardiyolojik değerlendirmeden geçmesi önerilir\" ifadelerine yer verdi. Avkaroğulları, yılda en az bir kez kardiyoloji muayenesi, tansiyon, kolesterol ve kan şekeri gibi değerlerin düzenli takibi, stres yönetimi, dengeli beslenme ve fiziksel aktivite, sigara ve alkolden uzak durmanın kalp sağlığı için önemli olduğunu, gerekli durumlarda da EKG, Efor Testi, Ekokardiyografi ve bazı kan tetkikleri ile kalp sağlığı yakından izlenmesi gerektiğini söyledi. SESSİZ RİSKLERİ GÖRÜNÜR KILIN Son olarak kalp hastalıklarının bazılarının hiçbir belirti vermeden ilerleyebildiğini belirten Avkaroğulları, \"Bu nedenle özellikle menopoz sonrası dönemde, risk faktörleri taşıyan kadınlar için detaylı kalp değerlendirmesi büyük önem taşır. Koroner BT Anjiyografi, kalp damarlarını ayrıntılı ve non-invaziv (girişim gerektirmeyen) şekilde görüntüleyen ileri bir tetkiktir. Erken dönemde damar tıkanıklıklarını tespit ederek, kalp krizi yaşanmadan önce önlem alma imkânı sunar. Kardiyoloji muayenesi sırasında, hekiminizin önerisiyle yapılacak bu tür taramalar, kalp sağlığınız hakkında daha net ve güvenilir bilgi edinmenizi sağlar\" dedi. (İHA)", "date": null}
{"url": "https://haber.mynet.com/ozgur-ozel-butun-partiler-buna-abone-diyerek-acikladi-en-kotumser-anket-sonucu-110107232989", "title": "Özgür Özel ‘bütün partiler buna abone’ diyerek açıkladı: En kötümser anket sonucu!", "content": "CHP Genel Başkanı Özgür Özel’den Ankara kulislerini hareketlendiren bir çıkış daha geldi. DW Türkçe'den Kıvanç El'in gündeme ilişkin sorularını yanıtlayan Özel hem Devlet Bahçeli’ye yönelik verdiği mesajlarla hem de açıkladığı anket sonucuyla gündem yaratacak. Özgür Özel, \"Devlet Bahçeli'nin Selahattin Yılmaz soruşturması sonrası verdiği tepkiyle sizi eleştirdi. Siz de 'Özgürüm sana söylüyorum ittifak ortağım sen anla diyor aslında' dediniz. Kastınız tam olarak neydi? Cumhur İttifakı içerisinde bir tartışma mı görüyorsunuz?\" sorusuna şu yanıtı verdi: \"AK Parti ve Cumhur İttifakı'nın parçalanması, birbirine düşmesinden medet umuyor değilim. Bir gerçeklik var Devlet Bahçeli'nin de ısrarla savunduğu, MHP'nin ifade ettiği, Bahçeli'nin vurguladığı 'Terörsüz demokratik Türkiye' süreci var. Biz demokrasi boyutunu da en az terör kadar önemsiyoruz. Demokrasinin olmazsa olmazı yargı bağımsızlığıdır. Türkiye'de yaşananlar bunu zedeliyor.\" \"BİZ DEMOKRASİ YOLUNDA HERKESLE YÜRÜRÜZ\" Özel şöyle devam etti: \"Bahçeli, iddianame yazılması, tutuksuz yargılama gibi mesajları var. Devlet Bey'in söylemesi kıymetli. AK Parti de ittifak ortağı ile uyumlu olarak bunları söylese aralarından su sızmasın bana ne... AK Parti’de sessiz bir çoğunluk da böyle düşünüyor ama karar vericiler bu noktada değil. AK Parti'nin talimatlandırdığı ve siyasette yol temizliği yapan, Çağlayan'da görev yapan arkadaşlar var. Beyaz Toros ile fotoğraf verecek kadar gözleri döndü. Bahçeli'nin tepkisi ittifak ortağınadır. Hala aynı noktadayım, bunu siyaseti takip eden herkes bilir. Devlet Bey’in ittifak üzerindeki gücünü de düşününce, ittifak ortağını bir an önce bu davaların iddianamelerinin yazılması, yargılamaların başlaması noktasına çekmesini ümit ediyorum. 'Onlar kavga etsin birbirine düşsün biz aradan çıkalım' gibi bir derdim yok. Devlet Bey'in hukukun üstünlüğü, demokratikleşme ile ilgili beklentisi ve derdi ittifak ortağından birlikte yürüyemeyecek noktaya gelirse, biz demokrasi yolunda herkesle yürürüz ona da bir itirazım yok. Demokratik ve terörsüz Türkiye için biz herkesle yürürüz.\" \"KÖTÜMSER ANKETLERDE 2-3 PUAN, İYİMSER ANKETLERDE İSE...\" CHP lideri Özel, son anketlere ilişkin ise şu değerlendirmede bulundu: \"Daha çok yeni gelen anket var, bugün geldi. Güvenilir bir anket. Bütün partiler buna abone. (Anketi göstererek) Yüzde 34,7 CHP, yüzde 32,8 AKP. CHP'nin son bir ayda 0.3 oy artırıp AKP’nin 0.4 düştüğünü gösteriyor. Çok uzun süredir CHP birinci parti. Şunu da söyleyeyim; bu anket CHP açısından en kötümser anketlerden birisi. AK Partililerin raporlarını kıymetli buldukları dahil dokuz firmadan anket alıyoruz. Yerel seçimlerden sonra 17 ay geçti. 17 ayda sadece dört ay ikinci parti olduk 13 ay birinci parti olduk. Mart'tan bu yana hep birinciyiz. CHP'nin parti içi tartışmalarla meşgul edildiğimiz bir de Tüzük Kurultayı oldu ve kurultay aylarında geriledik. CHP içe dönük konuşulunca geriye düştüğü oldu. Kötümser anketlerde 2-3 puan iyimser anketlerde 6-7 puan önde olduğumuz görünüyor.\" Bu içerik Taner Şahin tarafından yayına alınmıştır", "date": null}
{"url": "https://haber.mynet.com/cocuklarini-teslim-ederken-eski-esi-darp-etti-3-senedir-bosanmis-durumdayim-2-senedir-siddet-goruyorum-110107232981", "title": "Çocuklarını teslim ederken eski eşi darp etti! \"3 senedir boşanmış durumdayım, 2 senedir şiddet görüyorum\"", "content": "Kentte yaşayan Azerbaycan uyruklu Sabına R. ile B.A., 2019 yılında tanışıp dini nikahla birlikte yaşamaya başladı. İddiaya göre; 2020 yılında resmi olarak evlenen çift, 1 erkek çocuk sahibi olurken, zamanla aralarında şiddet nedeniyle geçimsizlik başladı. İkinci çocuğuna 3 aylık hamileyken eve gelmemeye başlayan eşinin, başka biriyle ilişkisi olduğunu öğrenip, boşanma davası açan Sabına R., 2022 yılında B.A'dan boşandı. Ayrıldıktan sonra ikinci oğlunu dünyaya getiren Sabına R., eski eşinden şiddet görmeye devam etti. Eski eşi B.A. tarafından darbedilip şikayetçi olan Sabına R., B.A. hakkında uzaklaştırma kararı da aldırdı. '1 AY SEN BAK' DEDİ' Çocukların velayetinin babada olduğunu ve kendisine iki haftada bir teslim edildiğini söyleyen Sabına R., iddiaya göre, B.A.’nın eşi tarafından aranıp, 1 ay boyunca çocuklara bakması istendi. Bunun üzerine 16 Ağustos’ta 2 çocuğunu alıp evine getiren Sabına R., B.A.’nın kendisini arayıp, çocukları geri getirmesini, yoksa polise şikayet edeceğini söylemesi üzerine, 17 Ağustos’ta çocuklarını geri götürdü. Ancak bu sırada sokak ortasında eski eşi tarafından darbedildi. Ailesinin ve çocuklarının gözü önünde darbedilen Sabına R., o anları şöyle anlattı: \"3 senedir boşanmış durumdayız. 2 senedir şiddet görüyorum. Cumartesi aldım çocukları. Velayet babasında olduğu için görüş günü bana veriliyor 2 haftada bir. Çocukları babasından alırken, eski eşimin karısı teslim etti. ‘Götür 1 ay kendin bak, ben dinlemek istiyorum’ dedi. Ben de ‘Tamam’ dedim. Pazar akşamı 6’da normalde teslim etmem gerekiyordu. Teslim etmedim. Eski eşim arkadaşının telefonuyla beni arattırdı. Çocukları getirmediğim için delirmiş durumdaydı. Ben de durumu anlattım, ‘Tamam’ dedi kapattı. Sonra karakoldan aradılar. Çocukları kaçırdığımı söylediler. Kaçırmadım, çocukların annesiyim. Polis tutanak tutacağını söyledi. Ailem çocukları taksiyle götürüp, teslim etmemi istedi.\" \"ÇOCUKLARI ALMIYORUM GERİ GÖTÜR\" Çocuklarını teslim ettiği sırada B.A.’nın saldırısına uğrayan ve o anları cep telefonu kamerasıyla kaydeden Sabına R., “Çocukları teslim ederken balkona çıktı karısıyla. ‘Çocukları almıyorum, geri götür’ dedi. Ben de ‘Alacaksın bu kadar getirdim’ dedim. Karısı da ‘Tamam kapının önüne bırak çocukları, biz sonra alırız, sen git’ dedi. Çocukları teslim alana kadar burada kalacağımı söyledim. Eski eşim bana yaklaştı. Geri gitmesini istedim. Gitmedi. Arkadaşa polisi aramasını söyledim. O anda kafama yumrukla vurdu. Telefonum elimden savruldu. Arkadaşımın üzerine yürüdü, önüne geçerken bu sefer saçımdan tuttu. Başıma defalarca yumruk vurdu, yerde sürükledi. Dizim yara bere içinde. Arkadaşları ayırdı. Karakola gidip rapor aldım. Uzaklaştırma kararı istedim. Mahkeme 6 ay uzaklaştırma verdi\" dedi. ELEKTRONİK KELEPÇE TAKILMASINA KARAR VERİLDİ! Eski eşine daha önce de uzaklaştırma kararı aldırdığını, ancak süre bittikten 2 ay sonra bu saldırıyla karşı karşıya kaldığını söyleyen Sabına R., \"Ben uzaklaştırma kararına rağmen elektronik kelepçe istedim. Talebim bu şahsın içeri girmesi ya da en azından elektronik kelepçe ile kontrol altında tutulması\" dedi. B.A.’ya elektronik kelepçe takılmasına karar verildi. (DHA)Bu içerik Cansu Akalp tarafından yayına alınmıştır", "date": null}
{"url": "https://finans.mynet.com/haber/detay/ekonomi/bddk-dan-banka-disi-kuruluslara-duzenleme/512440/", "title": "BDDK'dan banka dışı kuruluşlara düzenleme!", "content": "BDDK tarafından gerçekleştirilen yönetmelik değişiklikleri bugün Resmi Gazete'de yayımlanarak yürürlüğe girdi. Buna göre, Finansal Kiralama, Faktoring ve Finansman Şirketlerinin Kuruluş ve Faaliyet Esasları Hakkında Yönetmelik'te yapılan değişiklik ile finansal kiralama, faktoring ve finansman şirketlerinin katılım esasına göre faaliyette bulunmalarını sağlayacak düzenlemeler yapıldı. SINIRLANDIRMA GELDİ Ayrıca, söz konusu şirketlerin kuracakları ya da katılacakları ortaklıklar sadece kredi kuruluşu ve finansal kuruluş olarak sınırlandırıldı. Varlık Yönetim Şirketlerinin Kuruluş ve Faaliyet Esasları ile Devralınacak Alacaklara İlişkin İşlemler Hakkında Yönetmelikte Değişiklik Yapılmasına Dair Yönetmelik değişikliği ile ise katılım esasına göre faaliyette bulunacak varlık yönetim şirketlerine ilişkin düzenlemeler yapılırken, bilgi sistemlerinin bağımsız denetime tutulması zorunlu kılındı. YASAKLANDI Varlık yönetim şirketlerinin devraldıkları alacaklardan dolayı edinmek zorunda kaldıkları iştiraklerin üç yıl içerisinde elden çıkarılmasının da zorunlu tutulduğu yönetmelikte, BDDK'nin denetim ve gözetimine tabi kaynak kuruluşların, kendilerini kontrol eden veya kontrol ettikleri varlık yönetim şirketlerine alacaklarını ihale usulü yöntemi dışında devredilmesi yasaklandı. Yönetmelikte, takibe düşmemiş alacaklardan sadece altmış günden az gecikmesi olan alacakların varlık yönetim şirketlerine devredilmesi yasaklanırken, finansal tüketicinin korunmasına yönelik olarak varlık yönetim şirketlerini müşteriler ile iletişim kurulabileceği gün ve saatlerde değişiklikler yapıldı. AABu içerik Ezgi Sivritepe tarafından yayına alınmıştır", "date": null}
{"url": "https://haber.mynet.com/zelenski-den-tampon-bolge-tepkisi-110107232944", "title": "Zelenski'den tampon bölge tepkisi!", "content": "Ülke basınındaki haberlere göre Zelenski, konuya ilişkin basın mensuplarına açıklamalarda bulundu. Avrupalı liderlerin barış veya ateşkes anlaşması kapsamında Ukrayna ile Rusya güçleri arasında tampon bölge kurulması yönündeki önerilerini kesin dille reddeden Zelenski, bu fikrin, insansız hava araçlarının kullanıldığı modern savaş koşullarında gerçekleri yansıtmadığını ve uygulanamaz olduğunu belirtti. Zelenski, \"Günümüzdeki savaşların teknolojik durumunu anlamayanlar tampon bölge öneriyor.\" ifadesini kullandı. Tampon bölge uygulamasının Ukrayna için toprak kaybı anlamına gelebileceğini vurgulayan Zelenski, Rusya'nın diyalog ve diplomasiye hazır olmadığını, savaşın sona ermesini ertelemek için yollar aradığını savundu. Avrupa basınında liderlerin ateşkes ya da uzun vadeli barış anlaşması kapsamında iki ülke arasında 40 kilometrelik tampon bölgeyi gündeme getirdiği yönünde haberler yer almıştı. (AA)Bu içerik Devrim Karadağ tarafından yayına alınmıştır", "date": null}
{"url": "https://www.mynet.com/magazin/unlu-sarkici-lara-dan-uzen-haber-dua-istedi-130100542224", "title": "Ünlü şarkıcı Lara'dan üzen haber! Dua istedi", "content": "2000’li yıllara “Allah Versin”, “Adam Gibi Adam” ve “Katmer” gibi hit parçalarıyla damga vuran ünlü, şarkıcı Lara'dan üzen haber geldi. Lara, beyninde bir kitle tespit edildiğini ve bu nedenle zorlu bir tedavi sürecinden geçtiğini açıkladı. Sağlık durumuyla ilgili sosyal medya hesabından açıklama yapan şarkıcı Lara, şu ifadeleri kullandı: 'BİR SÜREÇTEN GEÇİYORUM' \"Sağlığımla ilgili bir süreçten geçiyorum. Bu yüzden telefonlara çok bakamıyor, mesajlarınıza tek tek cevap veremiyorum. Lütfen beni affedin. Ama bilin ki sevginiz ve dualarınız üzerimde, kalbimde. Allah hepinizden razı olsun. Sizi çok seviyorum.\" Ünlü şarkıcı tedavi sürecinde sevenlerinden dua ve destek beklediğini de sözlerine ekledi.", "date": null}
{"url": "https://haber.mynet.com/denizli-de-orman-yangini-havadan-ve-karadan-mudahale-suruyor-110107232976", "title": "Denizli'de orman yangını: Havadan ve karadan müdahale sürüyor", "content": "Denizli'nin Buldan ilçesinde çıkan orman yangınını kontrol altına almak için çalışmalar devam ediyor. Çatak Mahallesi ile Aydın'ın Buharkent ilçesi Kızıldere Mahallesi arasında dün çıkan orman yangınına gece boyunca da müdahale edildi. DOZER OPERATÖRÜ YARALANDI! Çalışmalar sırasında iş makinesinin ekipmanına ayağı sıkışan Buldan Orman İşletme Müdürlüğünde görevli dozer operatörü Burak Pehlivanoğlu yaralandı. Pehlivanoğlu'nun ayağında kırık olduğu öğrenildi. Alevleri kontrol altına almak için havadan ve karadan müdahale ediliyor. (AA)Bu içerik Cansu Akalp tarafından yayına alınmıştır", "date": null}
{"url": "https://haber.mynet.com/yaka-kamerasina-yansidi-sorusturma-baslatildi-ak-partili-baskan-dan-jandarmaya-pislik-yapiyorsun-110107232909", "title": "Yaka kamerasına yansıdı, soruşturma başlatıldı: AK Partili başkandan Jandarmaya: \"Pislik yapıyorsun!\"", "content": "4 Ağustos 2025 günü saat 23.00 sıralarında Beylikova İlçe Jandarma Komutanlığı ekiplerince gerçekleştirilen rutin uygulama sırasında, AK Parti İlçe Başkanı H.Ö.’nün görevlilere zorluk çıkardığı öne sürüldü. İddiaya göre H.Ö., yaklaşık iki ay önce ilçeye atanan Astsubay H. ile artışma yapayıp, jandarma personeline hakaretlerde bulundu. \"PİSLİK YAPIYORSUN! EDEPSİZ\" Cumhuriyet'te yer alan habere göre; H.Ö.’nün, “Sen benim kim olduğumu biliyor musun? Pislik yapıyorsun, pisliksin, artistlik yapıyorsun, gerizekâlı, edepsiz, terbiyesiz” gibi ifadeler kullandığı ileri sürüldü. YAKA KAMERASINA YANSIDI O anların jandarma personelinin yaka kamerasına da yansıdığı öğrenildi. SORUŞTURMA BAŞLATILDI Hakarete uğradığını belirten personelin şikâyetçi olması üzerine Beylikova Cumhuriyet Savcılığı’nın soruşturma başlattığı bildirildi.", "date": null}
{"url": "https://haber.mynet.com/gizli-cekilmis-ve-montajli-mahrrem-goruntuleri-internete-dusmustu-buyuk-skandal-sonrasi-meloni-den-aciklama-tiksiniyorum-110107232921", "title": "Gizli çekilmiş ve montajlı mahrem görüntüleri internete düşmüştü! Büyük skandal sonrası Meloni'den açıklama: Tiksiniyorum!", "content": "İtalya'daki büyük skandal ülkeyi sarstı, tüm dünyada gündem oldu. İsmini, İtalyancada argoda kullanılan bir terimden alan platformda (Phica), çok sayıda kadının fotoğraflarının izinsiz olarak kullanıldığı ve cinsel içerikli pozlar verdirecek şekilde tahrif edildiği ortaya çıktı. ARALARINDA BAŞBAKAN MELONİ DE VAR Başbakan Meloni, kızkardeşi Arianna ve ve muhalefet lideri Elly Schlein gibi politikacıların yanı sıra, sanat ve medya dünyasından ünlü isimlerin görüntüleri sitenin \"VIP bölümünde\" bulundu. GİZLİ ÇEKİLMİŞ GÖRÜNTÜLER VAR Sitede, dijital olarak tahrif edilmiş mayolu plaj fotoğrafları ya da giyinme odaları gibi yerlerde gizli çekildiği anlaşılan görüntüler de tespit edildi. CİNSİYETÇİ BAŞLIK VE YORUMLAR Bu fotoğraflara cinsiyetçi başlık ve yorumlar eklendiği belirlendi. MELONİ'DEN TEPKİ: \"TİKSİNİYORUM\" Son vaka üzerine Başbakan Meloni de bir açıklama yaptı ve \"Yaşananlardan tiksiniyorum\" dedi. Corriere della Sera gazetesinin konuyla ilgili sorusunu yanıtlayan Başbakan, \"2025 yılında hala bir kadının onurunu ayaklar altına almayı, cinsiyetçi ve kaba hakaretlerle hedef almayı normal ve meşru görenlerin, bir de bunu anonimliğin veya klavyenin arkasına saklanarak yapanların olması rezalet\" dedi. Kaynak: BBC Türkçe", "date": null}
{"url": "https://finans.mynet.com/haber/detay/ekonomi/mevzuati-cigneyen-bankalara-uyari-hileli-artis-yapan-musterilerine-mesaj-gonderiyorlardi/512728/", "title": "Mevzuatı çiğneyen bankalara uyarı! 'Hileli artış yapan...' Müşterilerine mesaj gönderiyorlardı", "content": "Mevzuata göre bir kişiye tanımlanabilecek kredi kartı limiti, aylık net gelirinin 4 katını geçemiyor. Ancak, Bankacılık Düzenleme ve Denetleme Kurumu, bazı bankaların kredi kartı limitlerini usulsüz şekilde artırdığını tespit etti. BDDK'nın yaptığı incelemeye göre, müşterilerin gelirleri olduğundan yüksek gösterilerek, yasal sınırın üzerinde kredi kartı limiti tanımlandı. NTV'nin haberinde bazı müşterilere mevzuatta belirtilen sınırın çok üzerinde limitler verildiği ifade edildi. MESAJ GÖNDERİLİYOR! Örneğin, cep telefonuna gönderilen bilgilendirme mesajında, müşterinin aylık gelirinin 198 bin lira olduğu varsayılarak kredi kartı limitinin 428 bin 50 liraya çıkarıldığı görüldü. Oysa bu kişinin gerçek geliri 70 bin lira seviyesinde. Mevzuata göre en fazla 280 bin lira limit tanımlanması gerekiyordu. BDDK'DAN BANKALARA UYARI GİTTİ BDDK, yaptığı inceleme sonrası kuralları ihlal eden bankalara uyarı yazısı gönderdi. Açıklamada, “Hileli artış yapan bankalara idari ve para cezası uygulanacak” denildi. Müşterilerin istemediği halde bu tür düzenli artışlarla karşılaşabileceğine dikkat çekilirken, bankaların mobil uygulamalarında yer alan “Kart Ayarları” bölümünden “düzenli limit artışı” seçeneğinin kapatılabileceği hatırlatıldı.", "date": null}
{"url": "https://haber.mynet.com/obezite-cerrahisinde-yeni-donem-tek-kesiyle-hem-estetik-hem-konfor-mumkun-110107232742", "title": "Obezite cerrahisinde yeni dönem: Tek kesiyle hem estetik hem konfor mümkün!", "content": "Modern cerrahi yaklaşımların daha az kesiyle yapılan, yani minimal invaziv yöntemlere yöneldiğini belirten Doç. Dr. Durak, bu alandaki en son yeniliğin ‘tek trokar obezite cerrahisi’ olduğunu ifade etti. \"Geleneksel tüp mide ameliyatı genellikle 4-5 küçük kesi ile yapılırken, bu yeni yöntemde yalnızca göbek deliğinden yapılan tek bir kesi ile operasyon gerçekleştiriliyor. Cerrahi prosedür klasik tüp mide ameliyatıyla aynı; yalnızca kesi sayısı farklı\" dedi. \"NEREDEYSE HİÇ AĞRI HİSSETMİYOR\" Tek trokar yöntemiyle yapılan ameliyatların enfeksiyon riskini azalttığını, hastalarda ağrıyı minimuma indirdiğini ve kozmetik olarak daha iyi sonuçlar verdiğini söyleyen Doç. Dr. Durak, \"Bu yöntem sayesinde hastalarımız neredeyse hiç ağrı hissetmiyor ve çok daha kısa sürede günlük yaşamlarına ve işlerine dönebiliyor\" şeklinde konuştu. \"40’IN ÜZERİNDE OLANLAR BU CERRAHİ İÇİN ADAYDIR\" Yöntemin her hastaya uygun olmadığını da belirten Doruk Yıldırım Hastanesi Gastroenteroloji Cerrahi Uzmanı Doç. Dr. Doğukan Durak, uygunluk kriterlerini şöyle sıraladı; \"Vücut kitle indeksi 35’in üzerinde olup ek hastalığı olanlar ya da vücut kitle indeksi 40’ın üzerinde olanlar bu cerrahi için adaydır. Ayrıca göğüs kafesi ile göbek deliği arasındaki mesafenin kısa olması ve karaciğerin küçük olması da operasyonu teknik olarak kolaylaştıran etkenlerdir.\" Doç. Dr. Durak, tek trokar yönteminin özellikle kozmetik sonuçlarıyla öne çıktığını belirterek, \"Obezite cerrahisinde son yıllarda artan bir şekilde tercih edilen bu yöntem, hastaların hem sağlığına daha hızlı kavuşmasını hem de sosyal yaşantılarına çabuk adapte olmasını sağlıyor\" dedi. (İHA)Bu içerik Sedef Karatay tarafından yayına alınmıştır", "date": null}
{"url": "https://finans.mynet.com/haber/detay/ekonomi/taris-kuru-incir-alim-fiyatlarini-acikladi/512713/", "title": "Tariş, kuru incir alım fiyatlarını açıkladı", "content": "Yönetim kurulu üyeleri, hasat sezonu için kuru incir alım fiyatlarını belirlemek üzere Tariş İncir Birliği Tesisleri'nde bir araya geldi. Toplantının ardından açıklama yapan Kacar, sezonun üreticilere hayırlı olmasını dileyerek, \"A1 kalite incirin kilogram fiyatı 300 lira, yemeklik incirin fiyatı ise 550 lira olarak belirlendi.\" dedi. Bu yıl incirin kalitesinin geçen yıla göre daha iyi olduğunu ifade eden Kacar, \"Geçen yıl üreticilerimizden 2 bin 700 ton incir almıştık. Bu yıl alım hedefimiz 4 bin ton. Rekoltenin yaklaşık 80 bin ton civarında olmasını bekliyoruz. Aldığımız incirin yüzde 30'unu iç piyasaya veriyoruz. Yaklaşık 35 ülkeye ihracat yapıyoruz. Kuru incir ihracatımız yıllık yaklaşık 300 milyon dolar ve bu rakamı artırmayı hedefliyoruz.\" diye konuştu. AABu içerik Ezgi Sivritepe tarafından yayına alınmıştır", "date": null}
{"url": "https://finans.mynet.com/haber/detay/kripto-para/bitcoin-icin-yuzde-825-artacak-iddiasi-trump-in-oglu-hedef-1-milyon-dolar-dedi-piyasalarda-heyecan-artti/512722/", "title": "Bitcoin için 'Yüzde 825 artacak' iddiası! Trump'ın oğlu 'Hedef 1 milyon dolar' dedi, piyasalarda heyecan arttı", "content": "Bitcoin'in 8 kat artacağı iddiası kürsel kripto piyasasında yeniden heyecan yarattı. Bu yıl 124.480,82 dolarlık zirveyi gören ve ardından hafif geri çekilen Bitcoin için yatırımcılar son dakika haberlerini yakından takip etmeyi sürdürürken; gündem yaratan açıklama ABD Başkanı Donald Trump'ın oğlu Eric Trump'tan geldi. TRUMP HEM YATIRIMCILARI HEM ANALİSTLERİ ŞAŞKINA ÇEVİRDİ Hong Kong’da düzenlenen Bitcoin Asia 2025 Konferansı’nda yaptığı konuşmayla hem yatırımcıları hem de analistleri şaşkına çeviren Trump, Bitcoin için tarihi bir hedef açıklayarak 1 milyon dolara çıkacağını iddia etti. Bu açıklama, küresel piyasalarda büyük yankı uyandırdı. “BİTCOİN TOPLULUĞU BABAMI BENİMSEDİ” Eric Trump, konuşmasında kripto topluluğunun babası Donald Trump’a verdiği desteğe dikkat çekti. Kalabalığa seslenen oğul Trump, “Bitcoin topluluğu babamı daha önce hiç görmediğim şekilde benimsedi” dedi. Ayrıca, Trump ailesinin kripto paralara olan bakış açısını net biçimde ortaya koyarak, “Bu topluluğu seviyoruz, inanıyoruz” ifadelerini kullandı. Bu açıklamalar, Trump ailesinin sektöre yalnızca yatırımcı olarak değil, aynı zamanda politik bir güç olarak da yön vermeye çalıştığı yorumlarını beraberinde getirdi. \"BITCOIN 1 MİLYON DOLARI GÖRECEK\" Konferansın en çarpıcı anı, Eric Trump’ın Bitcoin’in geleceği için ortaya koyduğu tahmin oldu. Tüm dünyaya meydan okurcasına konuşan Trump, “Hiç şüphem yok. Bitcoin 1 milyon doları görecek” dedi. Bu sözler, Bitcoin’in şu anki 124.480,82 dolarlık zirvesinin neredeyse 8 katı bir hedefi işaret ediyor. 2025 yılı başından bu yana Bitcoin, %18 değer kazanırken bu iddia ile yeniden hareketlendi. 30 Ağustos 2025 Bitcoin fiyatı: TRUMP AİLESİ YÖN VERİYOR Başkan Donald Trump’ın ve ailesinin kripto paralara dair yaptığı açıklamalar, uzun süredir piyasalarda anlık hareketliliğe neden oluyor. Eric Trump’ın bu son çıkışı ise, Trump ailesinin finans dünyasındaki etkisini bir kez daha gösterdi. Yatırımcılar, bu agresif kripto stratejisinin yalnızca piyasalara değil, aynı zamanda yaklaşan seçimlere ve küresel ekonomik dengelere yön vereceğini düşünüyor.", "date": null}
{"url": "https://haber.mynet.com/yok-un-baraj-kararini-iptal-ettirdi-837-kisi-hukuk-fakultesine-girdi-cok-hayir-duasi-aliyorum-110107232924", "title": "YÖK’ün baraj kararını iptal ettirdi, 837 kişi hukuk fakültesine girdi! \"Çok hayır duası alıyorum\"", "content": "Yükseköğretim Kurulu’nun (YÖK) hukuk fakültelerine girişte başarı sırası barajını 100 binden 125 bine yükseltme kararını Danıştay’a taşıyan 20 yaşındaki Arda Kuzey Keskin, açtığı davayı kazandı. Türkiye Gazetesi'nde yer alan habere göre, kararın iptal edilmesiyle birlikte Keskin’in yanı sıra 836 aday daha hukuk fakültelerine kayıt hakkı kazandı. SINAVDAN AYLAR ÖNCE BARAJ PUANI YÜKSELTİLDİ Üniversite hayali kuran Arda Kuzey Keskin, sınavda 112 bininci sırada yer aldı. Ancak YÖK’ün sınavdan aylar önce açıkladığı kararla hukuk fakültesi başarı sırası barajı 100 binden 125 bine yükseltildi. Bu nedenle tercih hakkını kaybeden Keskin, kararı Danıştay’a taşıyarak yürütmeyi durdurma talebinde bulundu. Başvurusunda, bir yıldan uzun süredir 125 bin şartına göre hazırlandığını ve kararın ani şekilde sınava aylar kala değiştirildiğini belirtti. BİNLERCE ADAYI ETKİLEYEN KARAR YÖK ve ÖSYM, savunmalarında kararın YKS kılavuzunda şubat ayında ilan edildiğini ve süresi içinde dava açılmadığını ileri sürdü. Ancak Danıştay 8. Dairesi, Keskin’i haklı bularak YÖK’ün kararını durdurdu. Bu gelişmeyle birlikte baraj yeniden 125 bine çekildi ve binlerce aday için hukuk fakültesinin kapıları aralandı. 837 KİŞİYİ ÜNİVERSİTELİ YAPTI Açıklanan yerleştirme sonuçlarına göre, İstanbul Ticaret Üniversitesi Hukuk Fakültesine giren Keskin’in yanı sıra 836 aday daha tercih hakkı kazandı. Yerleşen öğrencilerin tamamının vakıf üniversitelerine kayıt yaptırma hakkı elde ettiği, aralarında üç okul birincisinin de bulunduğu öğrenildi. Ek yerleştirmelerle bu sayının binin üzerine çıkması bekleniyor. Kararı değerlendiren Keskin, \"Avukat olmadan ilk davamı kazanmış oldum. 100 bin ile 125 bin arasında kalan arkadaşlara da hayırlı olsun. Çok hayır duası alıyorum\" sözleriyle mutluluğunu dile getirdi.", "date": null}
{"url": "https://haber.mynet.com/ozgur-ozel-den-gundem-yaratacak-mansur-yavas-cikisi-bu-sartlar-altinda-yadsinmayacak-secenek-110107232651", "title": "Özgür Özel'den gündem yaratacak Mansur Yavaş çıkışı! \"Bu şartlar altında yadsınmayacak seçenek\"", "content": "CHP'nin gündemindeki adaylık tartışması devam ediyor. Ekrem İmamoğlu'nun önümüzdeki cumhurbaşkanlığı seçimine girememesi durumunda kimin aday olacağı ve nasıl belirleneceği büyük merak konusu. Gözler Genel Başkan Özgür Özel ve ABB Başkanı Mansur Yavaş'a çevrilmiş durumda. Kulislerde Selin Sayek Böke ve Vahap Seçer isimleri de geçiyor. Bir diğer yanda ise kurultay davası paralelinde CHP'ye kayyum atanması ihtimali konuşuluyor. \"BU PARTİYE ASLA NE KAYYUM ATANIR, NE BUTLAN GELİR\" Özgür Özel, Sözcü'den Güney Öztürk'ün sorularını yanıtlarken gündemdeki tartışmalara ilişkin önemli mesajlar verdi. İşte Özel'in o açıklamaları... Eylülde partiye kayyum atanması ya da Kılıçdaroğlu’nun yönetime gelmesi durumunda nasıl bir strateji izleyeceksiniz? Kurultayla ilgili olumsuz karar çıkmaz. Bu, sonuç değil süreç odaklı bir dava. CHP’yi tartıştırmaya açmaya yönelik. Dikkat ederseniz ben bu tartışmayı hiç yapmıyorum. Çünkü konuşulunca amacına ulaşıyor. Mesele birinin partinin başına gelmesi değil. Mesele bu ihtimalin konuşulması ve partinin tartışılması. Bu partiye asla ne kayyum atanır, ne butlan gelir. Olacak olan şudur: Ertelenir ve parti tartışılmaya devam eder. O zaman doğrusu tartışmamak. Peki baskın seçim hazırlığı yapılıyor olabilir mi? Butlan ya da kayyum getirilmek suretiyle... Tayyip Erdoğan eğer bizim partiye kayyum (butlan) atayıp, ardından da partiyi karıştırıp, bir baskın seçim hayal ediyorsa o hangi şartları talep ediyorsa o şartları sağlayayım yeter ki o erken seçim yapsın. Yapılacak o seçimi biz kazanacağız. \"TAYYİP BEY HANGİ ŞARTLARDA İSTİYORSA ERKEN SEÇİME RAZIYIZ\" Kasımda seçim mümkün mü? Hangi şartları istiyorsa Tayyip Bey bildirsin, o şartlarda erken seçime razıyız. İstedikleri kadar karıştırsınlar karışmayız. Cumhurbaşkanı adayımızı en yüksek oyla seçtiririz. Tayyip Bey yeter ki sandığı getirsin. \"EYLEMLER SONUÇ ALINANA KADAR DEVAM EDECEK\" Meydanlar size ne söylüyor? Açıkçası, ‘Kurtuluş yok tek başına ya hep beraber ya hiçbirimiz’ diyor. Bu çok kıymetli bir şey. Sonra ‘Yiğidim Aslanım’ diyor. Yani haram yemediler, cana kıymadılar. Meydanların mesajı net: Bu yalanlara inanmıyoruz. Teslim olmuyoruz. Direneceğiz. Ve tek başımıza kurtulamayacağız. Bu eylemler sonuç alınana kadar devam edecek. Diyorlar ki, ‘Sonuç alamazsan!..’ O zaman seçime kadar sürecek. Sonuç nedir? Arkadaşlarımızın tutuksuz yargılanması kazanımı önemli bir sonuçtur. Yani tutuklamalar biter, Ekrem İmamoğlu, belediye başkanlarımız işinin başına dönerse... Kimse ‘yargılanmasınlar’ demiyor. Adil, şeffaf, tutuksuz yargılansınlar. Bırakın hizmet etsinler, işlerini güçlerini yapsınlar. Sen iyi hizmeti neden engelliyorsun? Cumhurbaşkanı adayımız tutuksuz yargılandığında, o (isterse), mitinglere ‘iktidara yürüyüş mitingi’ adı koyar ve devam eder. ÖZGÜR ÖZEL CUHMHURBAŞKANI ADAYI OLACAK MI? \"MANSUR BEY YADSINMAZ\" Mansur Yavaş “Özgür Bey parlıyor, o olur, ben olurum. Birimiz yapsın da kim yaparsa yapsın” dedi. Cumhurbaşkanlığına aday olmayı düşünüyorsunuz? Ben kendimi adaylaştırmanın adil bir seçimin önüne geçeceğini düşünüyorum. Çünkü insanlar, kendilerinin adaylık ihtimali olduğu zaman birazcık objektif bakış açısını kaybeder. Ben daha önce de söylemiştim ve bu sözümü bir kez yerine getirdim. Mümkün olan en geniş katılımda en doğru adayı belirleyeceğiz, demiştik. 23 Mart günü 15.5 milyon kişi oy kullandı. Yani Ekrem İmamoğlu ne benim ne partinin, resmen Türkiye’nin adayı oldu. Ben kendimi bir seçenek olarak tutup diğer formüllerin önünü tıkamak istemem. Mümkün olan en katılımcı, en doğru yöntemle, bu bazen illa yeniden sandık koymak değildir. Bir anket yaparsınız, seçimi kazanacak bir kişi ortaya çıkıyordur. O kişiyle seçime gider alırsınız. Mansur Bey de bu şartlar altında yadsınmayacak seçenektir.", "date": null}
{"url": "https://haber.mynet.com/vatan-caddesi-trafige-kapatildi-110107232917", "title": "Vatan Caddesi trafiğe kapatıldı", "content": "İstanbul Valiliği, 30 Ağustos Zafer Bayramı’nın 103. yıl dönümü kutlamaları nedeniyle bazı yolların trafiğe kapatılacağını duyurdu. Bugün kutlama programı sebebiyle 05.45 itibariyle program bitimine kadar Adnan Menderes Bulvarı iki yönlü olarak trafiğe kapatıldı. Yapılan açıklamada, \"30 Ağustos Zafer Bayramı’nın 103. Yıl Dönümü Kutlamaları\" kapsamında, 30.08.2025 Cumartesi tören günü saat 05:45 itibariyle program bitimine kadar trafiğe kapatılacak yollar ve alternatif güzergahlar şu şekildedir; Kapacak Yollar (05.45 - Program bitimi) Adnan Menderes Bulvarı (Vatan Caddesi) iki yönlü olarak trafiğe kapatılacak D 100 Kuzey ve Güney İstikametinden Adnan Menderes Bulvarı (Vatan Caddesi) Girişleri Yıl Caddesi’nden Adnan Menderes Bulvarı (Vatan Caddesi) Girişleri Edirnekapı’dan Adnan Menderes Bulvarı (Vatan Caddesi) Girişleri Oğuzhan Caddesi’nden Adnan Menderes Bulvarı (Vatan Caddesi) Girişleri Sofular Caddesi’nden Adnan Menderes Bulvarı (Vatan Caddesi) Girişleri Halıcılar Caddesi’nden Adnan Menderes Bulvarı (Vatan Caddesi) Girişleri Akdeniz Caddesi’nden Adnan Menderes Bulvarı (Vatan Caddesi) Girişleri Akşemsettin Caddesi’nden Adnan Menderes Bulvarı (Vatan Caddesi) Girişleri Ordu Caddesi’nden ve Atatürk Bulvarı’ndan (Aksaray’dan Adnan Menderes Bulvarı (Vatan Caddesi) Girişleri Keçeci Meydan sokaktan Adnan Menderes Bulvarı (Vatan Caddesi) Girişleri Hal Yolu Güneyden Gelip, Vatan Caddesi Girişleri Adnan Menderes Bulvarı’na (Vatan Caddesi) çıkan tüm cadde ve sokaklar Tatlıpınar Caddesi’nden Vatan Caddesi’ne katılım Kaleboyu Caddesi’nden Vatan Caddesi’ne katılım Sulukule Caddesi’nden (Kaleiçi’nden) Vatan Caddesi’ne katılım\" ifadelerine yer verildi. Alternatif yollar ise, \"Turgut Özal Millet Caddesi, Fevzipaşa Caddesi, Atatürk Bulvarı, D-100 Karayolu, O-3 Hal Yolu\" ifadeleri yer aldı. (İHA)Bu içerik Devrim Karadağ tarafından yayına alınmıştır", "date": null}
{"url": "https://haber.mynet.com/kucukcekmece-de-14-guzellik-salonuna-operasyon-18-kisi-gozaltina-alindi-110107232797", "title": "Küçükçekmece'de 14 güzellik merkezine operasyon: 18 kişi gözaltına alındı", "content": "İstanbul Emniyet Müdürlüğü ekipleri tarafından Küçükçekmece’de faaliyet gösteren 14 güzellik merkezine yönelik 'Nitelikli dolandırıcılık', 'Açığa imzanın kötüye kullanılması' ve 'Bedelsiz senedi kullanma' suçları kapsamında operasyon düzenlendi. 18 KİŞİ GÖZALTINA ALINDI Operasyonda yapılan kontrollerde, 3 iş yerine 'Ruhsatsız sağlık hizmeti vermek' suçundan işlem yapıldı. Küçükçekmece'de polis ekipleri tarafından 14 güzellik merkezine yönelik operasyon düzenlendi. Operasyonda hanutçuluk faaliyeti gösterdikleri belirlenen 3'ü iş yeri sahibi 18 kişi gözaltına alındı. pic.twitter.com/jZoOuagE6Y — Mynet (@mynet) August 29, 2025 İşlem yapılan iş yerlerinin sahipleri ve hanutçuluk yaptıkları belirlenen bazı kişiler olmak üzere toplam 18 şüpheli gözaltına alındı. Ekiplerin çalışmalarının devam ettiği öğrenildi. Şahıslar, emniyetteki işlemlerinin ardından adliyeye sevk edildi. Adliyedeki işlemlerinin ardından 18 kişiden 6’sı hakkında ev hapsi kararı verilirken, 12 kişi ise savcılık ifadesinin ardından serbest bırakıldı. (DHA-İHA) Bu içerik Metin Yamaner tarafından yayına alınmıştır", "date": null}
{"url": "https://finans.mynet.com/haber/detay/ekonomi/bankalar-beklemedi-mevduat-faizinin-vadesi-doluyor-tarih-verdi-degerini-kaybedecek/512678/", "title": "Bankalar beklemedi: Mevduat faizinin vadesi doluyor! Tarih verdi 'Değerini kaybedecek'", "content": "Mevduat faiz oranları güncellenmeye başladı. Fed Başkanı'nın faiz indirimi sinyalinin ardından bankalar da harekete geçerken parası mevduatta olanlar ise son süreci merak ediyor. Mevduat faizlerinin yüksek olmasından dolayı son 2 yıldır faiz olan talep artmıştı. Son haftalarda ise bankaların mevduat faizlerin dikkat çeken bir düşüş olduğu görüldü. Ocak ayında yüzde 53 seviyelerini gören mevduat faizleri şu anda yüzde 42,5 seviyeleri görülüyor. Bazı bankalar ise 32 gün mevduat faizinde bu oranı yüzde 32'ye kadar çekti. YAVAŞ YAVAŞ DÜŞMEYE BAŞLADI EKOL TV'ye konuşan Mali Müşavir İsmet Çetinkaya, mevduat faizleri ile ilgili önemli açıklamalarda bulundu. Çetinkaya, süreci üç döneme ayırarak incelemeye aldıklarını ifade ederek şunları söyledi: \"Merkez Bankası geçtiğimiz yıl Aralık ayında faiz indirimine gitmeye başlamıştı. Ocak ayında mevduat oranları yüzde 50 seviyesine kadar çekildi. Mart ayında TCMB, faizi yükseltince mevduat faizleri de yükselmeye başladı. Temmuz ayında ise Merkez Bankası tekrar faiz indirim sürecine girdi. Bankalar mevduat faizi oranlarını yavaş yavaş düşürmeye başladı\" 1 MİLYON LİRANIN GETİRİSİ NE KADARDI? Temmuz ayında ortalama olarak mevduat faizinin yüzde 50 seviyesinde olduğunu belirten Çetinkaya, 1 milyon lira üzerinden 32 günlük yaptığı hesaplamada şu ifadeleri kullandı: \"Temmuz'da faiz oranlarının brüt getirisi 43 bin 835 lira seviyelerindeydi; bu tarihte stopaj yüzde 15 seviyesindeydi. Sizin elinize net 37 bin 260 lira para geçiyordu. Merkez Bankası faiz indirimine gitmişti ve 8 Temmuz'da stopaj oranları yüzde 17,5 olarak değiştirilmişti, öylece daha fazla vergi ödemeye başlamıştınız. Yani sizinin yüzde 50'lik getiriniz yüzde 45'e düştü. Yani sizin net kazancınız 32 bin 547 lira seviyesine düştü. Yani 1 ayda 5 bin liraya kın kaybınız oldu\" 11 EYLÜL'Ü BEKLEMEDİLER 11 Eylül'de Merkez Bankası'nın en az 300 baz puan faiz indirebileceğini ifade eden Çetinkaya, \"Bankalar bunu fiyatlamaya başladı. 1 Eylül itibarıyla yeni oranlar gelecek. 1 milyon 32 gün içinde aynı oran olsa bile getirisi değişti. Eylül ayındaki net kazancınız ise 30 bin 739 lira oldu. Totalde baktığınızda ise 7 bin 500 liraya yakın b.r kaybınız oldu\" \"TALEP YOK\" Mevduat faizine kısa vadeli talep olduğunu belirten Çetinkaya, sözlerini şu şekilde sürdürdü: \"Son 3-4 aydaki gibi talep yok. Yüzde 10 seviyelerinde gibi bir azalma oldu. Çünkü faiz indirimi beklentimiz var. Özellikle 2026'nın ilk 6 ayında bu faiz indirimi seyrinin devam etmesini bekliyoruz. Çünkü mevduat faizine para yatıran yatırımcılar önümüzdeki dönemden itibaren mevudat faizlerinden ayrılı başka bir yatırım aracına park etmeye düşünüyorlar\" MERKEZ'DEN FAİZ İNDİRİMİ BEKLENİYOR Eylül, Ekim ve Aralık aylarında faiz indirimi beklentisinde olduklarının altını çizen Çetinkaya, Eylül'de 300 baz puan; Ekim ve Aralık aylarında ise 250 baz puan faiz indirimi beklediklerini yıl sonunu yüzde 35 ile kapatmayı beklediklerini belirtti. \"DEĞERİNİ KAYBEDECEK\" Ekim ayında mevduat faizi getirisinin yüzde 40'lara kadar düşerek net getirisnin 28 bin 931 lira olabileceğini aktaran Çetinkaya, cümlelerini şu şekilde noktaladı: \"Temmuz'da yatırım yapmak ile Ekim ayında yatırım yapmak arasında 8 bin 230 lira fark oluşacak. 2026 yılında politika faizi düşecek. Geçtiğimiz 1 yıl içinde politika faizinden daha yüksek mevduat faizleri vardı. Ancak 2026'nın ikinci yarısından sonra mevduat faizinden daha yüksek politika faizi görebiliriz. Bundan dolayı 2026'dan itibaren net bir şekilde yavaş yavaş değerini kaybedecek\"", "date": null}
{"url": "https://www.haberturk.com/haftanin-kitaplari-3818377", "title": "Haftanın Kitapları", "content": "MERHABA GÜZELLİK (Ann Napolitano) Sevgili Edward’ın yazarı Ann Napolitano’nun tüm dünyada 1 milyondan fazla satan ve birçok yerde “yılın kitabı” olarak gösterilen romanı Merhaba Güzellik, Mundi etiketiyle okurla buluşuyor. Birbirine çok bağlı dört kız kardeşin hikâyesini anlatan roman, bambaşka hayatların nasıl iç içe geçebileceğini, sessizlik duvarı aşıldığında nelerin açığa çıkabileceğini ve gerçek bağlar kurmanın ne demek olduğunu usulca ama tanıdık heyecanları ustaca kullanarak anlatıyor. Ailesinin yarattığı sessizliğin içinde büyüyen William, üniversiteye başladığında kendini Julia’nın ona bütünüyle yabancı gelen ailesinin içinde bulur. William’ın geçmişi anlatılmamış bir hikâyedir, onu dinlemeye karar veren Julia’ysa geleceğini çoktan planlamıştır. Ancak Julia, William’la tanıştığında henüz şunu bilmeyecek kadar gençtir: Planlar, başkalarını hayatımıza aldığımızda darmadağın olabilir ve aileyle kurulan güçlü bağlar da kırılgandır. Julia ve her biri kendine özgü sesiyle var olan üç kız kardeşi, William’ı çocukluğundan beri kaçtığı gerçek benliğiyle yüzleşmeye iter; William’sa Julia’yı hayatın planlanamayacağı gerçeğiyle yüzleştirir.", "date": null}
{"url": "https://www.haberturk.com/bytedancein-degerlemesi-330-milyar-dolari-asarak-borsa-istanbula-yaklasti-3818212-teknoloji", "title": "ByteDance’in değerlemesi 330 milyar doları aşarak Borsa İstanbul’a yaklaştı", "content": "Çin merkezli teknoloji devi ByteDance, popüler kısa video platformu TikTok’un sahibi olarak, yeni hisse geri alım programıyla değerlemesini 330 milyar doların (yaklaşık 13,5 trilyon Türk Lirası) üzerine çıkardı. Bu rakam, Borsa İstanbul’daki tüm şirketlerin toplam piyasa değeri olan 15,1 trilyon liraya oldukça yaklaştı. Şirket, 2025’in ikinci çeyreğinde 48 milyar dolar gelirle Meta’yı geçerek sosyal medya sektöründe gelir bazında lider oldu. Ancak, ABD’deki düzenleyici baskılar ve TikTok’un kar getirmeyen ABD operasyonları, şirketin küresel büyümesini zorlaştırıyor. REKOR DEĞERLEME VE HİSSE GERİ ALIMI ByteDance, çalışanları için başlattığı yeni hisse geri alım programında hisse başına 200,41 dolar teklif ederek değerlemesini 330 milyar doların üzerine taşıdı. Bu, altı ay önceki 189,90 dolarlık hisse fiyatına göre %5,5 artışla, şirketin önceki 315 milyar dolarlık değerlemesini aştı. Geri alım programının bu sonbaharda başlaması planlanıyor. ByteDance, SpaceX ve OpenAI gibi şirketlerden farklı olarak, bu geri alımları kendi öz kaynaklarıyla finanse ederek finansal gücünü sergiliyor. REKLAM GÜÇLÜ GELİR BÜYÜMESİ ByteDance, 2025’in ikinci çeyreğinde %25’lik yıllık gelir artışı ile yaklaşık 48 milyar dolar gelir elde etti. Bu, Meta’nın 42,3 milyar dolarlık ilk çeyrek gelirini geride bırakarak ByteDance’i sosyal medya sektöründe gelir lideri yaptı. Çin pazarındaki güçlü reklam talebi, bu büyümenin ana motoru oldu. Ancak, TikTok’un ABD operasyonlarının hala zarar ettiği belirtiliyor, bu da şirketin küresel stratejisindeki zorlukları ortaya koyuyor. ABD’DE SİYASİ VE DÜZENLEYİCİ BASKILARI ByteDance, ABD’de ciddi siyasi ve düzenleyici engellerle karşı karşıya. ABD Kongresi, 2024’te ByteDance’in TikTok’un ABD varlıklarını 19 Ocak 2025’e kadar satmasını, aksi takdirde uygulamanın yasaklanmasını öngören bir yasa kabul etti. Eski Başkan Donald Trump, bu süreyi 17 Eylül’e uzattı ve ABD’li alıcıların TikTok için hazır olduğunu ifade etti. Ancak, bazı kongre üyeleri bu ertelemeyi ulusal güvenlik endişelerine aykırı buluyor. TikTok’un ABD işinin zarar etmesi ve potansiyel satış sürecinde ByteDance’in azınlık hissesini koruyacağı bir ortak girişim modelinin öne çıkması, belirsizlikleri artırıyor. YAPAY ZEKA YATIRIMLARI VE REKABET GÜCÜ ByteDance, sosyal medya liderliğinin yanı sıra yapay zeka (AI) alanında da Çin’in öncü şirketlerinden biri. Nvidia çiplerine milyarlarca dolar yatırım yaparak AI altyapısını güçlendiren şirket, kendi modellerini geliştiriyor. Bu yatırımlar, ByteDance’in teknoloji sektöründeki rekabet avantajını artırıyor. Ancak, Meta’nın 1,9 trilyon dolarlık piyasa değerine kıyasla ByteDance’in 330 milyar dolarlık değerlemesi, ABD’deki düzenleyici risklerin şirketin değerini sınırladığını gösteriyor.", "date": null}
{"url": "https://www.haberturk.com/resmi-ilanlar/turkiye-elektrik-dagitim-as-3818382", "title": "TÜRKİYE ELEKTRİK DAĞITIM A.Ş.", "content": "TÜRKİYE ELEKTRİK DAĞITIM A.Ş. 10 BÖLGE MÜDÜRLÜĞÜNDEN KAMULAŞTIRMA İLANI Diyarbakır İli sınırları içerisinde yer alan elektrik dağıtım tesislerinin isabet ettiği taşınmazların kamulaştırılmasına yönelik 6446 sayılı Elektrik Piyasası Kanunu'nun 19’uncu maddesinin 2/a fıkrası gereğince, 2942 sayılı Kamulaştırma Kanun ve ilgili mevzuat hükümleri uyarınca TEDAŞ Yönetim Kurulu tarafından alınan bila tarih, karar ile başlanılmıştır. Söz konusu karar uyarınca kamulaştırma işlemlerine başlanılan ve aşağıda mülkiyet bilgileri belirtilen taşınmazlar üzerinde bulunan elektrik dağıtım tesisi yeri ile irtifak hakkının bedelini peşin ödemek koşuluyla 2942 sayılı Kamulaştırma Kanunu’nun 8'inci maddesi uyarınca anlaşarak satın alınacak ve/veya üzerine irtifak hakkı kurulacaktır. Buna göre, aşağıda listede belirtilen maliklerin/kanuni vekillerinin 10.09.2025-12.09.2025 tarihleri arasında 0412 251 30 21 / 33742 telefon numarasından bilgi alınması ve Şanlıurfa Yolu 3. km Kayapınar / Diyarbakır adresinde bulunan TEDAŞ 10. Bölge Müdürlüğüne uzlaşma görüşmelerinde bulunulması müracaatı rica olunur. Belirtilen süre içerisinde uzlaşma görüşmelerine katılmamaları veya katılım sağlayıp anlaşmaya varılamaması halinde, 2942 sayılı Kamulaştırma Kanunu’nun 10'uncu maddesine göre taşınmazın bulunduğu yer Asliye Hukuk Mahkemesinde Bedel Tespit ve Tescil Davası açılacaktır. Anlaşmaya varılması halinde; uzlaşma komisyonu üyeleri ve bahsi geçen taşınmaz malikleri/kanuni vekilleri arasında anlaşma tutanağı imzalanacak, anlaşma tutanağında belirtilen kamulaştırma bedeli üzerinden ve taşınmazın Genel Müdürlüğümüz adına tescil işlemlerinin gerçekleştirilmesinin ardından, kamulaştırma bedeli taşınmaz maliklerine ödenecektir. İLANAN TEBLİĞ OLUNUR Kamulaştırılacak Ve/Veya Kamulaştırma Yolu İle Üzerinde İrtifak Hakkı Kurulacak Taşınmaz ve Malik Listesi İlçe Mahalle Ada no Parsel no ADI SOYADI BABA ADI TC HANİ SEREN 228 23 SIDDIK FİDANBOY ABDÜLKADİR 12848041176 HANİ SEREN 228 24 SIDDIK FİDANBOY ABDÜLKADİR 12848041176 HANİ SEREN 228 6 SONGÜL YALÇINKAYA HASAN 11759077502 HANİ KIRIM 146 1 ÜBEYT FİDANBOY RESÜL 12707045826 HANİ SEREN 228 6 YETER EROĞLU HASAN 11726078686 HANİ SEREN 228 6 ZAFER ÇETİN HASAN 11810075812 DİCLE DEDE 135 12 SABRİ GÖKÇEN ÖMER 42565043986 DİCLE DEDE 135 13 AYŞE GÖKMEN ZÜLFİ 38851167672 DİCLE DEDE 118 42 MAHMUT KAYA ŞÜKRÜ 42382050082 BİSMİL BAYINDIR 147 6 HAMİYE SADUN 0 BİSMİL BAYINDIR 147 6 MEHMET CAN HÜSEYİN 0 BİSMİL BAYINDIR 147 6 NECMETTİN SADUN 0 BİSMİL BAYINDIR 147 6 SAİT SÜLEYMAN 0 BİSMİL BAYINDIR 147 6 SEYFETTİN SADUN 0 BİSMİL BAYINDIR 147 6 TAHİR SADUN 0 BİSMİL BAYINDIR 147 6 ZEYNEP GÜL HÜSEYİN 0 BİSMİL BAYINDIR 147 9 AHMET ÇELİK HALEF 0 BİSMİL BAYINDIR 147 9 SABRİ KUTLAY OSMAN 13517004416 BİSMİL BAYINDIR 147 9 SÜLEYMAN KUTLAY OSMAN 13484005522 BİSMİL BAYINDIR 148 2 ZEYNEP GÜL HÜSEYİN 0 BİSMİL BAYINDIR 149 1 İSMAİL ÇELİK İZZETTİN 41410074786 BİSMİL BAYINDIR 149 1 SABRİ KUTLAY OSMAN 13517004416 BİSMİL BAYINDIR 149 1 SÜLEYMAN KUTLAY SABRİ 13484005522 BAĞLAR ZOĞA 116 15 İSA İÇEN ÖMER 20426531902 BAĞLAR ZOĞA 116 15 EDA AKBABA SEDAT 33646358884 BAĞLAR ZOĞA 116 15 MEHMET ALİ TAŞER CEVDET 11258083806 BAĞLAR ZOĞA 116 15 MEHMETŞAH ATLİ AHMET 0 BAĞLAR ZOĞA 116 15 ŞEHMUS DENLİ AZİZ 0 BAĞLAR ZOĞA 116 15 ZELİHA KARATAŞ 0 0 BAĞLAR ZOĞA 116 15 ZEYNEP 0 EMİN 0 BAĞLAR ŞÜKÜRLÜ 113 135 DERVİŞ TAŞER MEHMET 16498909466 BAĞLAR ŞÜKÜRLÜ 113 135 DÜZGÜN TAŞER ALİ 16339914758 BAĞLAR ŞÜKÜRLÜ 113 135 SERPİL TAŞER ALİ 16333914976 ÇINAR ŞÜKÜRLÜ 113 135 BİLAL TAŞER SEYFEDDİN 16438911474 ÇINAR ŞÜKÜRLÜ 113 135 FERYAT SAYILIR DERVİŞ 16387913154", "date": null}
{"url": "https://www.haberturk.com/video/haber/izle/bagcilarda-motosikletle-carpisan-profesyonel-bisiklet-sporcusu-hayatini-kaybetti/889061", "title": "Bağcılar'da motosikletle çarpışan profesyonel bisiklet sporcusu hayatını kaybetti", "content": "Bağcılar'da caddede bisikletiyle seyir halinde olan profesyonel sporcu Metin Ekici, motosiklet ile çarpıştı. Yola savrularak ağır yaralanan Ekici, kaldırıldığı hastanede hayatını kaybetti. Kaza, dün öğle saatlerinde Basın Ekspres Caddesi İkitelli mevkiinde meydana geldi. Cadde üzerinde bisikleti ile Başakşehir yönüne giden profesyonel bisiklet sporcusu Metin Ekici, plakası öğrenilemeyen bir motosiklet ile çarpıştı. Kazanın etkisi ile Ekici ve motosiklet sürücüsü yola savruldu. Kazayı görenlerin ihbarı üzerine bölgeye polis ve acil sağlık ekipleri geldi. Sağlık ekiplerinin kontrollerinde ağır yaralandığı anlaşılan Metin Ekici ve ismi öğrenilemeyen motosiklet sürücüsü, olay yerindeki ilk müdahalelerinin ardından ambulanslarla çevredeki hastanelere kaldırıldı. Profesyonel bisiklet sporcusu Metin Ekici, kaldırıldığı hastanede yapılan tüm müdahalelere rağmen hayatını kaybetti. Kazada yola savrulan motosiklet ve Ekici'nin parçalanan bisikleti olay yerine gelen çekici ile yoldan kaldırıldı. Polis kazayla ilgili soruşturma başlattı. (DHA)", "date": null}
{"url": "https://www.haberturk.com/hafta-sonu-altin-fiyatlari-30-agustos-2025-altin-fiyatlari-yukseliste-bugun-22-ayar-bilezik-cumhuriyet-ons-ata-tam-yarim-ceyrek-ve-gram-altin-ne-kadar-3818629", "title": "HAFTA SONU ALTIN FİYATLARI 30 AĞUSTOS 2025: Altın fiyatları yükselişte! Bugün 22 ayar bilezik, Cumhuriyet, ons, ata, tam, yarım, çeyrek ve gram altın ne kadar?", "content": "Altın fiyatlarındaki son durum 30 Ağustos Cumartesi günü yakından takip ediliyor. ABD'de Temmuz'da çekirdek PCE aylık bazda yüzde 0,3 arttı. Bu, son dört ayın en hızlı artışı olarak kaydedildi. Beklentilerle uyumlu gelen verilerin ardından altın fiyatlarında yükseliş hız kazandı. Küresel piyasalarda yatırımcıların enflasyon verileri sonrası güvenli liman talebini artırması yükselişte etkili oldu. Peki bugün 22 ayar bilezik, Cumhuriyet, ons, ata, tam, yarım, çeyrek ve gram altın ne kadar? İşte 30 Ağustos 2025 canlı altın fiyatları alış-satış tablosu...", "date": null}
{"url": "https://www.haberturk.com/cildinizdeki-minik-zararsiz-gibi-gorunen-benlerin-ardindaki-gercekler-3817626", "title": "Cildinizdeki minik, zararsız gibi görünen benlerin ardındaki gerçekler", "content": "Vücudunuzdaki küçük kırmızı noktalar masum görünebilir; ancak hepsi aynı değil! Dermatologlar, benlerdeki şekil ve renk değişimlerinin cilt kanseri riskine işaret edebileceğini vurguluyor. KIRMIZI BEN NEDİR? Kırmızı benler, cilt üzerinde kırmızı renkte görülen ve genellikle kılcal damarların yoğunlaşmasıyla oluşan küçük lezyonlardır. Tıp dilinde “anjiyom” ya da “kiraz anjiyomu” olarak adlandırılan bu yapılar çoğu zaman iyi huyludur. Yaşla birlikte ortaya çıkabilir, genetik yatkınlık veya çeşitli çevresel faktörler nedeniyle sayıca artabilir. Vücudun farklı bölgelerinde görülebilirler ve özellikle yetişkinlerde, 30 yaş ve sonrasında daha sık rastlanır. REKLAM KIRMIZI BENLERİN ÖNEMİ VE TAKİBİ UYARI: Çoğu kırmızı ben zararsız olsa da, deri üzerindeki tüm benlerin düzenli olarak takip edilmesi büyük önem taşır. Çünkü bazı benler, özellikle malign melanom gibi cilt kanseri türlerinin erken teşhisinde ipucu niteliği taşır. Bu nedenle benlerin büyüme, şekil veya renk değişimi gibi belirtiler göstermesi halinde dermatoloji uzmanına başvurulmalıdır. Benleri değerlendirmek için kullanılan ABCDE kuralı şu noktaları içerir: A (Asimetri): Benin simetrik olmaması. B (Border - Sınır): Düzensiz veya bulanık kenarlar. C (Color - Renk): Birden fazla rengin bir arada bulunması. D (Diameter - Çap): 6 mm’den büyük benler. E (Evolving - Değişim): Boyut, renk veya şekil değişikliği. KIRMIZI BENLERİN SIK GÖRÜLDÜĞÜ DURUMLAR Kırmızı benler çoğunlukla şu durumlarla ilişkilidir: - 30 yaş ve üzerindeki yetişkinlerde - Genetik yatkınlığı olan kişilerde - Açık tenli bireylerde - Hamilelik döneminde hormonal değişiklik yaşayan kadınlarda - Yaşlanmaya bağlı cilt değişimlerinde - Karaciğer fonksiyon bozukluklarında REKLAM - Yoğun güneşe maruz kalanlarda - Damar hastalıkları ve cilt travmaları sonrasında Araştırmalar, 75 yaş üzerindeki kişilerin büyük bir bölümünde kırmızı benlerin bulunduğunu ortaya koymuştur. Bu durum, yaşlanma sürecinin doğal bir sonucu olarak kabul edilir. MALİGN MELANOM RİSKİNE DİKKAT Çoğu kırmızı ben zararsız olsa da, bazı benler ciddi sağlık sorunlarına yol açabilir. Malign melanom adı verilen cilt kanseri türü, hızlı büyüyerek lenf sistemi aracılığıyla tüm vücuda yayılabilir. Erken teşhis edilmezse tedavi şansı düşer. Riskli kabul edilen durumlar şunlardır: - Asimetrik ben görünümü - Düzensiz kenarlar - Farklı renklerin bir arada bulunması - 6 mm’den büyük çap REKLAM - Boyut veya şekil değişiklikleri - Kanama ya da kaşıntı Özellikle avuç içi, ayak tabanı ve tırnak altındaki renk değişiklikleri uyarıcı kabul edilmelidir. Çok sayıda beni olan kişilerin yılda bir kez dermatolojik muayene yaptırmaları önerilir. TEDAVİ YÖNTEMLERİ Kırmızı benler genellikle tıbbi müdahale gerektirmez. Ancak kanama, giysilere sürtünme, görünümden rahatsız olma ya da duygusal kaygı gibi durumlarda güvenli tıbbi yöntemlerle alınabilir. Başlıca tedavi seçenekleri şunlardır: Elektrodesikasyon: Elektrik akımı kullanılarak ben dokusunun kurutulması. Kriyoterapi: Sıvı azot ile dondurma yöntemi. Lazer Tedavisi: Lazer ışını ile benin küçültülüp yok edilmesi. REKLAM Tıraş Eksizyonu (Cerrahi): Benin üst katmanlarının cerrahi aletle alınması. EVDE UYGULANAN YANLIŞ YÖNTEMLER Geçmişte bazı kişiler benleri ip veya benzeri yöntemlerle bağlayarak düşürmeye çalışmıştır. Ancak bu yöntemler enfeksiyon, kızarma, şişlik ve daha ciddi cilt sorunlarına yol açabilir. Aynı durum fibrom adı verilen ve benlere benzeyen iyi huylu cilt oluşumları için de geçerlidir.", "date": null}
{"url": "https://www.haberturk.com/bugun-eczaneler-acik-mi-30-agustos-eczaneler-calisiyor-mu-saat-kacta-aciliyor-kaca-kadar-acik-3818636", "title": "Bugün eczaneler açık mı? 30 Ağustos eczaneler çalışıyor mu, saat kaçta açılıyor, kaça kadar açık?", "content": "30 Ağustos Zafer Bayramı eczanelerin çalışma saatleri merak ediliyor. 30 Ağustos cumartesi günü resmi tatil olarak kutlanıyor. Sağlık hizmeti veren aile sağlığı merkezleri (sağlık ocakları) kapalı olacak. Hastanelerin acil servisleri 7-24 hizmet vermeye devam edecek. Peki, bugün eczaneler açık mı? 30 Ağustos eczaneler çalışıyor mu, saat kaçta açılıyor, kaça kadar açık?", "date": null}
{"url": "https://www.haberturk.com/muizsyen-selcuk-alagoz-vefat-etti-magazin-haberleri-3812564-magazin", "title": "Müzisyen Selçuk Alagöz vefat etti", "content": "SELÇUK ALAGÖZ KİMDİR? 5 Ağustos 1944'te İstanbul'da dünyaya gelen Selçuk Alagöz, Alman Lisesi'nin ardından İstanbul Üniversitesi'nde Ekonomi Bölümü'nde eğitim gördü. Sonrasında Turizm İşletme yüksek lisansını bitirdi. Kendi adını taşıyan orkestrası ve orkestranın solisti olan kız kardeşi Rana Alagöz ile birlikte müzik çalışmalarını sürdürdü. 1970'te kardeşleri Rana Alagöz ve Ali Alagöz ile beraber Atina'da düzenlenen 3'üncü Appollonia Uluslararası Müzik Festivali'nde Türkiye'yi temsil etti. Alagöz, 23 adet 45'lik, 7 albüm (2 adet yurt dışında yayınlandı) ve 6 toplama albüme eser verdi. Birlikte 4 adet 'Altın Plak' kazandığı kardeşi Rana Alagöz ile seslendirdiği; \"Kemerin Naftaları\", \"Kaleden İndir Beni\", \"Bahçelere Geldi Bahar\", \"Edremit Van'a Bakar\", \"Malabadi Köprüsü ve \"Deliyim Seviyorum\" ile özdeşleşti. Selçuk Alagöz, 1979'dan itibaren kardeşleri; Rana Alagöz, Ali Alagöz ve sonradan gruba dâhil olan Nilüfer Alagöz ile beraber düzenlediği turistik şovlarda 80 dilde şarkı söyledi. Müzik kariyeri yanı sıra vakıf ve dernek çalışmalarında faaliyetler gösterdi. Türk Kalp Vakfı İcra Kurulunda görev alan Selçuk Alagöz, POPSAV başkanlığı yanı sıra Müzik Yorumcuları Derneği (MÜYORBİR) kurucu başkanlığını yürüttü. Alagöz, ayrıca, Sigarayla Savaşanlar Derneği'ni kurdu. Selçuk Alagöz, 4 Ağustos 2010'da henüz küçük bir çocukken hayalini kurduğu 'İki Kez Yaşadım' adlı kitabını yayımladı.", "date": null}
{"url": "https://www.haberturk.com/ekonomi/altin/709-cumhuriyet-altini", "title": "Canlı Cumhuriyet Altını Alış ve Satış Fiyatları Bugün Ne Kadar?", "content": "Section Name C XGZIYNET CUMHURİYET ALTINI 29.740,25 %1,16 ALIŞ 29.179,00 ₺ SATIŞ 29.740,25 ₺ FARK 339,96 ₺ ÖNCEKİ KAPANIŞ 29.400,29 ₺ EN YÜKSEK 29.793,71 ₺ EN DÜŞÜK 29.322,45 ₺ Cumhuriyet altını fiyatları, yatırımcılar ve hediye amaçlı bu değerli metali almak isteyenler tarafından merak edilmektedir. Cumhuriyet altını bugün ne kadar, kaç TL sorusu ile anlık ve canlı Cumhuriyet altını fiyatı hakkında güncel rakamlara ulaşabilirsiniz. Bilindiği gibi, Cumhuriyet altını, Türkiye’yi temsil eden ve sadece Darphane tarafından üretilebilen altınlardır. Cumhuriyet altınları, tümü 22 ayar olmak üzere, sikke ve ziynet olarak iki grupta, beşlik, ikibuçukluk, birlik, yarımlık ve çeyreklik olmak üzere beşer çeşitten toplam 10 farklı çap ve ağırlıkta üretilmektedir. Özellikle yatırım aracı olarak Cumhuriyet altını tercih edilmektedir. Önceki kapanışta 29.400,29 TL olan cumhuriyet altın fiyatı, saat 15:16 itibarı ile 29.740,25 TL'den işlem görüyor. En düşük 29.322,45 TL seviyesini gören cumhuriyet altın, en yüksek olarak 29.793,71 TL'yi test etti. Serbest piyasa ve Kapalıçarşı’dan günlük, haftalık, aylık ve yıllık rakamlarla Cumhuriyet altını fiyatı hesaplama için doğru yerdesiniz. Uzman yorumları ile beraber Cumhuriyet altını alış - satış fiyatı için Habertürk’ün Cumhuriyet altını fiyatı sayfasını ziyaret edebilirsiniz.", "date": null}
{"url": "https://www.haberturk.com/unlulerden-30-agustos-zafer-bayrami-mesajlari-3818624-magazin", "title": "Ünlülerden 30 Ağustos Zafer Bayramı mesajları", "content": "Gazi Mustafa Kemal Atatürk komutasındaki Türk ordusunun 30 Ağustos 1922'de zaferle neticelendirdiği Büyük Taarruz'un 103'üncü yıl dönümü coşkuyla karşılandı. Ünlü isimler de 30 Ağustos Zafer Bayramı'nı sosyal medya hesaplarından yaptıkları paylaşımlarla kutladı. Çağlar Ertuğrul: 30 Ağustos Zafer Bayramımız kutlu olsun. İrem Helvacıoğlu: Mücadelesi miras... Hadise: 30 Ağustos Zafer Bayramımız kutlu olsun. İsmail Hacıoğlu: \"Türk vatanı bölünmez bir bütündür, parçalanamaz\" Mustafa Kemal Atatürk. 30 Ağustos Zafer Bayramı'mız kutlu olsun. Pelin Akil: 30 Ağustos Zafer Bayramı kutlu olsun. Murat Dalkılıç: Büyük Taarruz... Mustafa Kemal Atatürk... Norm Ender: \"Memleketimizi esir etmek isteyen düşmanları ne olursa olsun mağlup edeceğimize olan inancım ve güvenim bir dakika olsun sarsılmamıştır.\" Mustafa Kemal Atatürk. 30 Ağustos Zafer Bayramı kutlu olsun. Ne mutlu Türk'üm diyene! Doğa Rutkay: İlelebet Mustafa Kemal Atatürk. Zafer Algöz: \"Bağımsızlık ve özgürlük benim karakterimdir.\" 30 Ağustos Zafer Bayramımız kutlu olsun. Yaşatanlara minnet ve saygıyla... Fazıl Say: 30 Ağustos Zafer Bayramımız kutlu olsun. Müteşekkiriz... Ulu önder Gazi Mustafa Kemal Atatürk, Kurtuluş Savaşı zaferiyle bu güzelim toprakları bize kazandırmıştı ama onun daha da büyük zaferleri, bu halk için ortaya koyduğu eşsiz vizyonuydu, toplumsal devrimleriydi. Ata Demirer: 30 Ağustos Zafer Bayramımız kutlu olsun. Ulu önder Gazi Mustafa Kemal Atatürk'ü ve silah arkadaşlarını saygı ve minnetle anıyoruz. Deniz Seki: 30 Ağustos Zafer Bayramı kutlu olsun. Hülya Koçyiğit: Tarihin dönüm noktalarından biri... Bir ulusun inancı, kararlılığı ve bağımsızlık tutkusu... Başta Gazi Mustafa Kemal Atatürk olmak üzere, vatan uğruna canını ortaya koyan tüm kahramanlarımızı saygı, minnet ve rahmetle anıyoruz. Bu büyük zaferin 103'üncü yılında aynı gurur ve coşkuyla; Ne mutlu Türk’üm diyene!", "date": null}
{"url": "https://www.haberturk.com/son-depremler", "title": "Kandilli ve AFAD Deprem Haritası ile Son Dakika Deprem mi Oldu?", "content": "DEPREM FAY HATTI NEDİR? Bir deprem fırtınası, ufak bir bölgede, genellikle birkaç gün ile birkaç hafta arasındaki bir süre içinde meydana gelen çok sayıdaki depremden oluşur. Bir fırtına oluşturan deprem gurubunda hiçbir deprem, büyüklük bakımından, diğerlerine göre, belirgin olarak, ön plana çıkmaz. Deprem fırtınalarının, çoğunlukla, küçük ve orta büyüklüklerdeki depremlerin meydana geldiği derinliklerde, kayaların içindeki kırık, çatlak gibi gözeneklerde yer alan akışkanların çevrelerine uyguladıkları basıncın artması sonucu meydana geldikleri gözlenmektedir. Deprem fırtınaları, oluşacak bir ana depremin mutlak bir habercisi olarak kabul edilmemelidir.", "date": null}
{"url": "https://www.haberturk.com/es-anlamli-kelimeler-sozlugu", "title": "A'dan Z'ye Türkçe Eş Anlamlı Kelimeler Listesi", "content": "EŞ ANLAM Türkçe dil bilgisi derslerinde, özellikle 1. Sınıf, 2. Sınıf, 3. Sınıf, 4. Sınıf ve 5. Sınıf öğrencilerinin karşısına en çok çıkan konulardan birisi eş anlamlı kelimelerdir. Eş anlamlı kelimeler listesi, öğrencilerin öğrenmesi için ödev olarak verilebildiği gibi, derslerde etkinlik yoluyla da öğrenmeleri hedeflenmektedir. Bilindiği gibi, eş anlamlı kelimeler, yazılışları ve okunuşları ayrı ancak anlamları aynı olan sözcükleri ifade eder. Bu kelimeler, Türkçede birbirlerinin yerine kullanabilir; çünkü taşıdıkları anlam aynıdır. Eş anlamlı kelimeler listesi, binlerce kelimenin eş anlamlısını içermektedir. Habertürk’ün eş anlamlı kelimeler sözlüğü, güncel Türk Dil Kurumu (TDK) bilgilerine uygun olarak hazırlanmıştır. Türkçe eş anlamlı kelimeler listesi için “Eş Anlamlı Kelimeler Sözlüğü” sayfamızı mutlaka ziyaret edin.", "date": null}
{"url": "https://www.haberturk.com/dur-ihtarina-uymadi-polise-yumruk-atti-guncel-haberler-3814004", "title": "Dur ihtarına uymadı! Polise yumruk attı! - Güncel haberler", "content": "Dur ihtarına uymadı! Polise yumruk attı! Olay, İstanbul'da meydana geldi. İstanbul Esenyurt'ta dur ihtarına uymayıp kaçan sürücü gözaltına alınmak istemeyince de ortalığı birbirine kattı. Direksiyondan inen saldırgan bir polis memuruna da yumruk attı. Tüm bunları yaparken ailesi de yanındaydı. Habertürk Giriş: 11.08.2025 - 20:18 Güncelleme: 11.08.2025 - 20:18 facebook twitter-x bluesky linkedin whatsapp mail print copy ABONE OL", "date": null}
{"url": "https://www.haberturk.com/balkondan-balkona-silahli-catisma-guncel-haberler-3814782", "title": "Balkondan balkona silahlı çatışma!", "content": "Balkondan balkona silahlı çatışma! Olay, Adana'da meydana geldi. Adana'da savaş filmlerini aratmayacak bir komşu çatışması çıktı. Ama o çatışma sokakta değil balkondan balkona yaşandı. Uzun namlulu silahlarla açılan ateşte kimsenin yaralanmaması mucize oldu. Habertürk Giriş: 14.08.2025 - 19:59 Güncelleme: 14.08.2025 - 19:59 facebook twitter-x bluesky linkedin whatsapp mail print copy ABONE OL", "date": null}
{"url": "https://www.haberturk.com/gebelik-hesaplama", "title": "Net Hamilelik Haftası Hesaplama Aracı", "content": "Gebelik Hesaplama Gebelik hesaplama, bir kadının son adet tarihi veya gebelik başlangıç tarihi gibi bilgileri kullanarak, gebelik haftası ve tahmini doğum tarihini hesaplamak için kullanılan bir yöntemdir. Hamilelik hesaplama, gebeliğin hangi aşamasında olduğunuzu belirlemek ve doktor randevularınızı planlamak gibi konularda size yardımcı olabilir. Ayrıca, hamilelikte fiziksel değişimleri takip etmek için de kullanılabilir. Gebelik Hesaplama Nasıl Yapılır? Ayrıntılı gebelik hesaplama, kadının son adet tarihi veya gebelik başlangıç tarihi gibi bilgileri kullanarak yapılır. Kaç haftalık hamileyim/gebeyim sorusunun cevabını öğrenmek için kullanılan en yaygın yöntem, son adet tarihinden 40 hafta sonrasının tahmini doğum tarihi olduğunu kabul etmektir. Bu nedenle, son adet tarihinizden 40 hafta geriye giderek gebeliğinizin kaçıncı haftasında olduğunuzu belirleyebilir ve \"Kaç haftalık hamileyim?\" sorusunun cevabını kolaylıkla öğrenebilirsiniz. Alternatif olarak, sayfamızda yer alan gebelik hesaplama aracından da yararlanabilirsiniz. Hamilelik hesaplama işlemi yapan bu aracımız, son adet tarihinizi veya gebelik başlangıç tarihini girdiğinizde, gebelik haftası ve tahmini doğum tarihi gibi bilgileri otomatik olarak hesaplar. Hamilelikte Tahmini Doğum Tarihi Hesaplama Doktorlar, gebeliğin ilerleyişi ve ultrason sonuçları gibi faktörlere göre tahmini doğum tarihini güncelleyebilirler. Ultrason sonuçları, bebeğin büyüklüğü, gelişimi ve diğer faktörler hakkında önemli bilgiler sağlar. Bu, bebeğin daha sağlıklı bir şekilde doğması için önemlidir. Hamilelik sürecinde, bebeğin doğum tarihi yaklaştıkça anne adayları da heyecanlanır ve merak ederler. Hamilelik tahmini doğum tarihi hesaplama, son adet tarihinden 40 hafta sonrası olarak tahmin edilir. Ancak, her hamilelik farklı olduğundan ve tahmini doğum tarihi tam olarak belirlenemeyeceğinden, bu tahmin doğru olmayabilir. Kaç Aylık Hamileyim? Hamilelik, anne adayları için oldukça heyecan verici bir süreçtir. Ancak, hamileliğin hangi aylarında olduğunu bilmek, anne adaylarının sağlıklı bir gebelik geçirmesi için önemlidir. Peki, kaç aylık hamileyim sorusunun yanıtı nasıl bulunur? Ayrıntılı hamilelik hesaplama, son adet tarihinden veya gebelik başlangıç tarihinden başlayarak yapılır. Hamileliğin kaçıncı ayında olduğunuzu hesaplamak için, gebeliğinizin kaç haftalık olduğunu bilmelisiniz. Gebeliğin ilk 3 ayı, 1-12. haftalar arasıdır. 4. ay, 13-16. haftalar arasındadır. 5. ay, 17-20. haftalar arasındadır. 6. ay, 21-24. haftalar arasındadır. 7. ay, 25-28. haftalar arasındadır. 8. ay, 29-32. haftalar arasındadır. 9. ay, 33-36. haftalar arasındadır. Kaç aylık hamile olduğunuzu belirlemek için, gebeliğinizin kaç haftalık olduğunu bilmelisiniz. Bu bilgi, doktorunuz tarafından yapılan ultrason muayenesi veya son adet tarihinizden yapılan hesaplama ile belirlenebilir. Sonuç olarak, kaç aylık hamile olduğunuzu belirlemek için, gebeliğinizin kaç haftalık olduğunu bilmelisiniz. Gebelik haftası, hamileliğinizin hangi aylarında olduğunu belirlemek için önemli bir faktördür. Doktorunuzla yapacağınız görüşmelerde bu konuyu açıkça konuşarak, sağlıklı bir gebelik süreci geçirebilirsiniz. Hamilelik Kaç Hafta Sürer?", "date": null}
{"url": "https://www.haberturk.com/ozel-icerikler/esin-ovet-1064/3818340-anneler-babalar-ozellikle-siz-susmayin-kiz-cocuklarinizin-yaninda-durun", "title": "Anneler, babalar özellikle siz susmayın! Kız çocuklarınızın yanında durun!", "content": "Anasayfa Özel İçerikler Esin Övet Anneler, babalar özellikle siz susmayın! Kız çocuklarınızın yanında durun! Sesli Dinle 0:00 / 0:00 Konya Meram Devlet Hastanesi’nde görev yapan bir göz doktoruna genç bir kadın muayene olmaya gidiyor. Odaya giriyor ve doktor şu cümleyi kuruyor: “Teşhircileri muayene etmiyorum.” TEŞHİRCİ!!! Genç kız, duyduğu bu sözün şokuyla “Bana teşhirci mi dediniz?” diye soruyor. Sesi titriyor, isyan ediyor. Yanında bulunan annesi ise kızını susturmaya çalışıyor. Bunun üzerine genç kadın dönüp annesine, “Anne! Sen bana nasıl teşhirci denmesini kabul edebiliyorsun? Teşhirci ne demek? Siz bana böyle bir tabir kullanamazsınız!” diye haykırıyor. Kız ağlıyor, sesi titriyor, yükseliyor. Çünkü sadece doktorun hakaretine değil, annesinin onu yalnız bırakmasına da kırılıyor. İşte tam da burada hepimizin empati yapması gerekiyor. O genç kızın yaşadığı travmayı, öfkeyi, yalnızlığı, hakareti düşünün. Üstelik kızın kıyafetinde hiçbir açıklık, abartı yok. Ama olsa ne fark eder? Hipokrat yemini etmiş bir doktorun, hastanın kıyafetiyle değil göz sağlığıyla ilgilenmesi gerekmez mi? Üstelik aynı doktorun geçmişte attığı tweetlerde 13 yaşındaki bir çocuğun evlenmesine göz yumulmasını savunduğu ortaya çıkıyor. Dahası, “Konya’da bile göbeği, göğüslerinin yarısı, omuzları, bacak uyruğunun yüzde 80’i açık tipler türedi” diye yazmış. Soruyorum size: Bacak uyruğu nedir bey amca? Allah aşkına işiniz kadınların bedenine bakmak mı, göz sağlığını korumak mı? Gerçekten akıl tutulması yaşadığımız bir dönemden geçiyoruz. Anneye mi yanayım? Doktorun hadsizliğine mi? Yoksa gencecik bir kızın uğradığı iftiraya mı? Of ki ne of! Bu çirkin yüzyıla denk geldiğimiz için kendimize mi yanalım, bilemiyorum. O cesur, yürekli kız kutluyorum. Ama annesine söyleyecek çok söz var. Kendisine \"Anne\" kelimesini dahi kullanmak istiyorum. O kadar yazayım gerisini siz okuyucuya bırakıyorum. *** Lütfen Anneler susmayın. Babalar siz hiç susmayın. Kız çocuklarınızın yanında durun, onlara güvenin, arka çıkın. Yoksa genç kızlarımız bu psikolojiyle heba olup gidecek. Doğurmakla iş bitmiyor. Anneler susmayın! Bu ülkede susan anneler yüzünden kaç genç kız tacize uğradı. Kaç genç kız heba oldu!!! *** Kadın kadının yanında olmalı Önceki gün; “Kadın kadına destek olursa güçleniriz. Erkekler nasıl birbirini koruyorsa, biz de birbirimizi korumalıyız. Yoksa bu düzen değişmez\" diye yazdım yine kopyala yapıştır yapıyorum. Bir, bir daha iki! Birbirimize arka çıkmalı, korumalı, kollamalıyız. Yoksa bu işler çözülmeyecek, bitmeyecek! ***Şükür ama yetmez! Olayın ardından Sağlık Bakanlığı ve Konya Valiliği soruşturma başlattıklarını duyurdu. Eve işte, budur ama yetmez! Bu olay cezasız kalmamalı. Ki diğer doktorlar da anlasın: Hipokrat yemini etmiş bir doktor, hastanın bedeniyle değil hastalığıyla ilgilenmek zorunda olduğunu. *** Biz neler atlattık Nebahat Çehre; “‘Buradan düşersin’ dedikleri köprülerden geçtik. ‘Boğulursun’ dedikleri okyanuslarda daha derine daldık. ‘Uçulmaz’ dedikleri göklerde pelerinimizi havalandırdık. ‘Taşlı’ dedikleri yollara kırmızı halı serdirdik. Yani demem o ki; utanmak bir hamur işidir. Hamurunda utanmak yoksa, önünü kesen de, işini baltalayan da adam olmaz. Sizinle gurur duyuyorum. Yanınızdayım\" dedi taciz iddialarından sonra. İşte budur! Ne yazık ki kadınları sevmiyorlar. Dertleri, güçlü ve ayakta duran özgür kadınlar. En çok da başını öne eğmeyen kadınlardan korkuyorlar. Bu yüzden; evet, yollarımıza güller dökülmüyor. Hatta bazı kadınların yolu mayınlarla dolu. Ama yine de yıkamıyorlar. Çünkü biz birbirimize sarıldıkça güçleniyoruz hanımlar!!! *** Olabiliyormuş demek! Komedyen ve yazar Kaan Sezyum, hakkında çıkan taciz iddialarını kabul ederek özür diledi. Kaan Sezyum; “Yaşattıklarımdan ötürü pişmanım ve çok üzgünüm. Bu davranış bozukluklarımı gidermek için psikolojik destek almaya başladım. Bundan sonra kimseye zarar vermemek için çabalayacağım\" dedi ve devam etti. Demek ki olabiliyormuş. Demek ki yaptığın çirkinliğin farkına varıp özür dileyebiliyormuşsun. Darısı diğer tacizcilerin başına!", "date": null}
{"url": "https://www.haberturk.com/hem-kalorisi-dusuk-hem-katki-maddesi-yok-iste-sicak-yaz-gunleri-icin-ev-yapimi-saglikli-dondurma-tarifleri-3809016", "title": "Hem kalorisi düşük hem katkı maddesi yok! İşte sıcak yaz günleri için ev yapımı sağlıklı dondurma tarifleri", "content": "Dışarıdan hazır gıda satın almayanlar, kalori sayanlar, düzenli spor yapanlar ya da temiz beslenmeyi hayatının bir rutini haline getirenler için yazın en zor olan şeylerden biri de dondurmadan uzak durmak... Halbuki evinizde çok basit ve doğal besinlerle yapabileceğini ev yapımı dondurmalar sizi bu yükten kurtarabilir! Peki evde dondurma makinesi olmadan da dondurma yapılabilir mi? Elbette yapılabilir! Bu pratik tariflerle hem dondurma yemenin tadına varacak hem de katkı maddelerinden ve yüksek şekerli paketli ürünlerden uzak kalmaya devam edeceksiniz... Pratik kakaolu dondurma 3 adet küçük muz 2-3 tatlı kaşığı toz kakao Yapılışı: Muzları dilimleyip buzluğa atalım ve donmasını bekleyelim. Donan muz dilimlerini mutfak robotunun içine alalım, üzerine kakaoyu ekleyip iyice karışana kadar robottan geçirelim. Homojen bir karışım haline gelince dondurma kalıplarına ya da bir kaseye alalım ve yeniden buzluğa koyalım. Tamamen donunca servis edelim. REKLAM Meyveli sorbe 200 gr dondurulmuş meyve (çilek, şeftali, mango, vişne, ananas gibi) 1 tatlı kaşığı bal Yarım limon 50 gram süzme yoğurt veya 25 gram süt Yapılışı: Dondurulmuş meyveler ve tüm malzemeler robottan geçirelim. İyice karışınca kalıplara koyup ve buzluğa gönderelim. Not: Eğer bu dondurmanın daha kremamsı yapıda olmasını istiyorsanız tarifteki meyve gramajlarını yarıya indirip 75 gram kadar muz ekleyip yapabilirsiniz. Kahveli dondurma 1,5 su bardağı süzme peynir (az yağlı olmasına dikkat edelim) 120 ml soğuk kahve (espresso, filtre kahve, amerikano olabilir fark etmez şekersiz ve sade olmalı) 1 tatlı kaşığı bal 5 ml vanilya özü (tercihe bağlı) REKLAM Yapılışı: Tüm malzemeleri mutfak robotuna alıp homojen bir hale gelene kadar robottan geçirelim. Karışım hazır olunca kalıplara alıp yeniden donduralım. İyice donunca servis yapalım. Tahinli bademli dondurma 2 adet orta boy dilimlenmiş ve buzlukta dondurulmuş muz 1/2 çay bardağı süt 4 yemek kaşığı tahin 1 tatlı kaşığı bal 10 adet öğütülmüş badem 1yemek kaşığı bitter damla çikolata (isteğe bağlı) Yapılışı: Badem ve damla çikolata hariç tüm malzemeleri mutfak robotuna alıp robottan geçirelim. İyice karışınca büyük bir kaba alıp üzerine bademleri ve damla çikolatalarını koyalım. Dondurucuya koyalım ama 1 saat sonra çıkarıp güzelce karıştıralım. Yeniden buzluğa koyalım ama 1 saat sonra yeniden çıkarıp bir kez karıştıralım. Bu buzluktan çıkarıp karıştırma işlemini 3-4 defa tekrarlayalım. Sonra donmasını bekleyelim ve donunca servis yapalım.", "date": null}
{"url": "https://hthayat.haberturk.com/astroloji/index/kova", "title": "KOVA Burcu Günlük Yorumları", "content": "Yükselen Burç Hesaplama Görünüşünüzü ve sizin kendinizi nasıl gördüğünüzü etkileyen burç olan yükselen burcu doğum anınızda ufuk çizgisinden yükselen burçtur. Yükselen burç Ay ve yönetici gezegen ile bağlantılıdır. Yükselen burcunuz kendi burcunuz kadar önemli ve etkilidir. Peki yükselen burcunuzu nasıl öğrenirsiniz? Yükselen burç saat olarak ortalama iki saatte bir değişir. Cinsiyetiniz, doğum tarihiniz, doğum saatiniz ve doğduğunuz yer ile doğrudan ilgilidir. Tüm bu bilgileri biliyorsanız yükselen burcunuzu kolaylıkla öğrenebilirsiniz. Aşağıdaki kutudan burcunuzu seçin ve saate göre yükseleninizi öğrenin...", "date": null}
{"url": "https://www.haberturk.com/kopek-yavrusunu-ve-kaplumbagayi-boyle-kurtardi-3814027", "title": "Köpek yavrusunu ve kaplumbağayı böyle kurtardı", "content": "Köpek yavrusunu ve kaplumbağayı böyle kurtardı Köpek yavrusunu ve kaplumbağayı böyle kurtardı Köpek yavrusunu ve kaplumbağayı böyle kurtardı Çanakkale'nin merkez ilçesine bağlı Kepez beldesinde çıkan yangını söndürmek için çalışan orman işçileri, alevlerin arasında kalan 2 köpek yavrusu ve bir kaplumbağayı kurtardı Anadolu Ajansı Giriş: 11.08.2025 - 23:14 Güncelleme: 11.08.2025 - 23:14 facebook twitter-x bluesky linkedin whatsapp mail print copy ABONE OL", "date": null}
{"url": "https://hthayat.haberturk.com/astroloji/genel-burc-yorumlari", "title": "Rümeysa Ergüden ile Günlük Burç Yorumları", "content": "Yükselen Burç Hesaplama Görünüşünüzü ve sizin kendinizi nasıl gördüğünüzü etkileyen burç olan yükselen burcu doğum anınızda ufuk çizgisinden yükselen burçtur. Yükselen burç Ay ve yönetici gezegen ile bağlantılıdır. Yükselen burcunuz kendi burcunuz kadar önemli ve etkilidir. Peki yükselen burcunuzu nasıl öğrenirsiniz? Yükselen burç saat olarak ortalama iki saatte bir değişir. Cinsiyetiniz, doğum tarihiniz, doğum saatiniz ve doğduğunuz yer ile doğrudan ilgilidir. Tüm bu bilgileri biliyorsanız yükselen burcunuzu kolaylıkla öğrenebilirsiniz. Aşağıdaki kutudan burcunuzu seçin ve saate göre yükseleninizi öğrenin...", "date": null}
{"url": "https://www.haberturk.com/paris-teki-kongrede-turkiye-de-halk-sagligini-iyilestirmeye-yonelik-girisimler-ele-alindi-haberler-3818429", "title": "Paris'teki kongrede Türkiye'de halk sağlığını iyileştirmeye yönelik girişimler ele alındı - Haberler", "content": "Paris'te 24 Ağustos'ta başlayan 23. Uluslararası Beslenme Kongresi devam ediyor. Fransız Beslenme Derneği (SFN), Fransız Beslenme Federasyonu (FFN), Avrupa Beslenme Dernekleri Federasyonu (FENS) ve Uluslararası Beslenme Bilimleri Birliği (IUNS) tarafından organize edilen kongre, bu yıl \"Küresel Sağlık İçin Sürdürülebilir Gıda\" temasıyla yapılıyor. Temel araştırmalardan klinik uygulamalara, beslenmenin tüm yönleriyle ele alındığı kongrede, Türk bilim insanlarının da katılımıyla \"Türkiye'de halk sağlığını iyileştirmeye yönelik girişimler\" başlıklı oturum düzenlendi. Oturuma, Sabri Ülker Vakfı Bilim Kurulu Üyesi Prof. Dr. Julian Stowell, Gazi Üniversitesi Tıp Fakültesi Halk Sağlığı Anabilim Dalı Bilim Başkanı Prof. Dr. Nur Baran Aksakal, Hacettepe Üniversitesi Beslenme ve Diyetetik Bölümü Başkanı Prof. Dr. Zehra Büyüktuncer Demirel ve Hacettepe Üniversitesi Tıp Fakültesi Enfeksiyon Hastalıkları ve Klinik Mikrobiyoloji Anabilim Dalı Öğretim Üyesi Prof. Dr. Serhat Ünal katıldı. REKLAM TÜRKİYE'DE ORTANCA YAŞ 33 Sabri Ülker Vakfı Bilim Kurulu Üyesi Stowell, yaptığı konuşmada, 18 yıldır ziyaret ettiği Türkiye'de kamu sağlığı konusuna odaklandığını belirterek, \"Türk halkının başarma arzusuna hayranım ve üniversiteler, hükümet, sivil toplum kuruluşları, medya ve kamuoyu arasındaki işbirliğine hayranım.\" şeklinde konuştu. Stowell, Türkiye'nin nüfusunun 1960'dan bu yana üç katına çıktığını aktararak, \"(Türkiye) Ortanca yaşı 33 olan genç bir ülke ancak giderek yaşlanıyor. Karşılaştırmak gerekirse İngiltere'de ortanca yaş 40'ın üzerinde.\" dedi. Türkiye'nin aynı anda tüm mevsimlerin yaşandığına dikkati çeken Stowell, 1950'den bu yana Türkiye'de doğuştan beklenen yaşam süresinde inanılmaz bir ilerleme kaydedildiğini vurguladı. \"TÜRKİYE'DE KARDİYOVASKÜLER HASTALIKLAR VE KANSERLER BAŞLICA ÖLÜM SEBEPLERİNDEN\" Stowell, bu ilerlemenin bulaşıcı hastalıkların azalması, sağlık hizmetlerine ulaşımın ve eğitimin gelişmesi gibi nedenlere bağlı olduğunu ifade ederek, \"(Türkiye'de) Kardiyovasküler hastalıklar ve kanserler başlıca ölüm sebeplerinden. Ölümlerin yüzde 70'i bulaşıcı olmayan hastalıklardan kaynaklanıyor. Türkiye, 2016'da fazla kilo ve obezite konusunda Avrupa bölgesinde birinci sıradaydı. Obezite oranı yüzde 32 ve kadınlarda erkeklere nazaran daha yüksek.\" dedi. REKLAM Türkiye'de günlük tuz tüketiminin 12 grama inmesine rağmen Dünya Sağlık Örgütü'nün (DSÖ) tavsiye ettiği miktarı aştığını belirten Stowell, hükümetin bunlarla mücadele etmek için \"Sağlıklı Beslenme ve Hareketli Hayat Programı\" ve \"Diyabet Programı\" gibi farklı girişimleri olduğunu anımsattı. Stowell, Sabri Ülker Vakfı'nın 2011'den beri uyguladığı \"Dengeli Beslenme Eğitim Programı'nın\", okul çağındaki çocuklara küçük yaşta sağlıklı ve dengeli beslenme alışkanlığı kazandırmayı amaçladığını anlatarak, \"Eğitim Bakanlığı, 2011'den bu yana 2,5 milyon öğrenci, öğretmen ve veliye ulaştığımızı hesapladı\" diye konuştu. İNSANLARIN YÜZDE 75'İ BESLENME KONUSUNA İLGİ DUYUYOR Gazi Üniversitesi Tıp Fakültesi Halk Sağlığı Anabilim Dalı Başkanı Prof. Dr. Baran Aksakal da gıda ve beslenme konusundaki okuryazarlığın sağlık için önemli olduğunu vurguladı. Aksakal, Türkiye'de beslenme konusunda 2017'de yapılan bir araştırmanın, \"son kullanma tarihinin\" vatandaşların en önemli alışveriş kaygısı olduğunu ortaya koyduğunu belirterek, 664 bin takipçiyle yapılan bir sosyal medya araştırmasının da bu kişilerin gıda okuryazarlığından olumlu şekilde etkilendiğini gösterdiğini aktardı. REKLAM Ülkede 2022'de yapılan kapsamlı bir bilimsel derlemenin ise insanların yüzde 75'inin beslenme konusuna ilgi duyduğunu ortaya koyduğunu anlatan Aksakal, Türkiye'nin gıda okuryazarlığını eğitim müfredatına entegre etmeye çalıştığını ifade etti. Aksakal, \"Okullarda ve toplumda gıda okuryazarlığı eğitim projeleri uygulamalıyız. Çünkü insanlar yeterli gıda okuryazarlığına sahip olmazsa doğru besini seçme kapasiteleri sınırlı olur.\" değerlendirmesinde bulunarak, sağlıklı diyet programı yazmak için çevre ve ekonomi gibi faktörlerin de ele alınması gerektiğini kaydetti. \"Gıda kaynaklarını kullanırken veya yeni gıdalar üretirken bunun gelecek nesiller için sürdürülebilir olmasını dikkate almalısınız\" diyen Aksakal, doğal kaynakların çok fazla kullanılması durumunda gelecekte gıda konusunda sorunlar yaşanacağını söyledi. \"DÜNYA GENELİNDEKİ 11 MİLYON ÖLÜM BESLENME KAYNAKLI\" Hacettepe Üniversitesi Beslenme ve Diyetetik Bölümü Başkanı Büyüktuncer Demirel ise sağlık sektörü çalışanlarının beslenme konusuna yaklaşımlarını paylaştı. REKLAM Beslenme okuryazarlığının, beslenmeye bağlı küresel sorunların çözümündeki önemine dikkati çeken Büyüktuncer Demirel, 2017 tarihli araştırmaların dünya genelindeki 11 milyon ölümün beslenme kaynaklı olduğunu gösterdiğini dile getirdi. Büyüktuncer Demirel, beslenme ile ilgili sorunların çözümü için harekete geçilmesi gerektiğini belirterek, \"Hızlı olmalıyız ve bunun için bazı güçlü stratejilere ihtiyacımız var. Ve zaten açıklanan iki temel strateji var. Bunlar gıda sistemlerinin dönüştürülmesi ve sağlıklı gıda seçimlerinin teşvik edilmesi. Bu iki stratejinin kesişiminde de beslenme okuryazarlığı yatıyor\" dedi. Öte yandan toplumun beslenme alışkanlıklarının değiştirilmesinin çeşitli sebeplerden dolayı oldukça zor olduğunu kaydeden Büyüktuncer Demirel, mesleki olarak yanlış bilginin de bilime ve doğru beslenmeye güveni azaltabileceğini vurguladı. Büyüktuncer Demirel, bu bağlamda medyanın ve sosyal medya platformlarının beslenme iletişimi için güçlü araçlar olduğunu dile getirerek, bu araçların doğru beslenme şekilleri geliştirilmesi için doğru şekilde kullanılması gerektiğinin altını çizdi. REKLAM DOĞRU BESLENME ALIŞKANLIKLARI ÇOCUKLUKTAN İTİBAREN KAZANILMALI Hacettepe Üniversitesi Tıp Fakültesi Enfeksiyon Hastalıkları ve Klinik Mikrobiyoloji Anabilim Dalı Öğretim Üyesi Ünal da doğru beslenme alışkanlıklarının çocukluktan itibaren kazanılması gerektiğini kaydetti. Ünal, dengeli beslenme konusunda sağlık çalışanlarının eğitilmesinin önemini vurgulayarak, tıp müfredatının da bu anlamda geliştirilmesi gerektiğini belirterek, Ankara'daki sağlık personellerine ve aile hekimlerine beslenme eğitimi verilmesine öncülük ettiklerini dile getirdi. “TOPLUM SAĞLIĞINA YÖNELİK ÖNCÜ ROLÜMÜZÜ GÜÇLENDİRİYORUZ\" Sabri Ülker Vakfı Başkanı Talat İçöz de, gıda ve beslenme alanında yürüttükleri öncü projeleri katılımcılarla paylaşmaktan duyduğu memnuniyeti dile getirerek, “15. yılımızda, uluslararası platformlarda Bilim Kurulu üyelerimizle yer alarak etki alanımızı genişletiyor, bilimsel bilginin yaygınlaştırılması ve toplum sağlığına yönelik öncü rolümüzü güçlendiriyoruz” dedi.", "date": null}
{"url": "https://www.haberturk.com/safak-guclu-hayatini-kaybetti-magazin-haberleri-3810657-magazin", "title": "Şafak Güçlü, hayatını kaybetti", "content": "Senarist ve yazar Şafak Güçlü, vefat etti. Acı haberi Film-San Vakfı sosyal medya hesabından yaptığı paylaşımla duyurdu. Film-San Vakfı, paylaşımında şu ifadelere yer verdi; \"Senarist ve yazar Şafak Güçlü'ye Allah'tan rahmet, ailesine ve sevenlerine başsağlığı diliyoruz.\" Şafak Güçlü; 'Çılgın Dersane', 'Çılgın Dersane 4: Ada', 'Büyü' ve 'Melez' adlı sinema filmlerinin senaryosunu yazdı. Fotoğraflar: Instagram", "date": null}
{"url": "https://www.haberturk.com/ataturk-un-ilk-kez-yayinlanan-goruntuleri-3818625", "title": "Atatürk'ün ilk kez yayınlanan görüntüleri", "content": "Kültür ve Turizm Bakanı Mehmet Nuri Ersoy, 30 Ağustos Zafer Bayramı’nın 103'üncü yıl dönümü dolayısıyla yayımladığı mesajda, Sinema Genel Müdürlüğü arşivinden gün yüzüne çıkarılan ve ilk kez yayınlanan Mustafa Kemal Atatürk görüntüsünü kamuoyuyla paylaştı. Mehmet Nuri Ersoy, mesajında şu ifadelere yer verdi: İstiklal ve istikbal mücadelemizin zaferle taçlanışının 103'üncü yıl dönümünü tarifsiz bir gururla ve coşkuyla kutluyoruz. 30 Ağustos Zaferi’nin coşkusunu ve gururunu bir kez daha yaşarken, Sinema Genel Müdürlüğümüzün gün yüzüne çıkarttığı Mustafa Kemal Atatürk’ün ilk kez yayınlanan bu görüntü kaydını sizlerle paylaşmak istiyorum. 1935 ya da 1936 yılında çekildiği düşünülen bu görüntüde Ulu Önder, Florya Deniz Köşkü’nde kendini karşılayan çocuklarla görülüyor. Bu eşsiz görüntüyle, aziz milletimizin 30 Ağustos Zafer Bayramı’nı tebrik ediyor; Kurtuluş Savaşımızın Başkumandanı, Cumhuriyetimizin kurucusu Gazi Mustafa Kemal Atatürk’ü, aziz şehit ve gazilerimizi rahmetle, minnetle, saygıyla yâd ediyorum.", "date": null}
{"url": "https://www.haberturk.com/aracin-altinda-metrelerce-suruklenmisti-sagligina-kavustu-3818433", "title": "Aracın altında metrelerce sürüklenmişti, sağlığına kavuştu", "content": "İstanbul'da kaldırımda beklediği sırada kontrolden çıkan aracın çarpması sonucu metrelerce sürüklenen 4 çocuk annesi Oya Yalın, vücudunda oluşan ağır kırıklar ve karın duvarındaki yırtık nedeniyle geçirdiği riskli ameliyatların ardından hayata yeniden tutundu. Akrabasının düğünü için Iğdır'dan İstanbul'a giden 39 yaşındaki Oya Yalın, ailesiyle kaldırımda beklerken direksiyon hakimiyetini kaybeden bir aracın çarpması sonucu yaralandı. Aracın altında metrelerce sürüklenen 4 çocuk annesi Yalın, 7 günü yoğun bakımda olmak üzere 120 gün hastanede tedavi gördü. Taburcu olduktan bir süre sonra Yalın'ın, karnında oluşan şişliğin nedeninin kazada aracın üzerinden geçmesi sonucu meydana gelen fıtık olduğu anlaşıldı. Doktorların yönlendirmesi üzerine Ankara Bilkent Şehir Hastanesine başvuran Yalın, geçirdiği operasyonun ardından sağlığına kavuştu. Yaşadığı süreci anlatan Yalın, kazada ailesinden 4 kişinin yaralandığını belirtti. Tedavi sürecinde karnında şişlik yaşadığını fark ettiğini aktaran Yalın, şunları söyledi: \"4 ay sırt üstü olacak şekilde yattım, hiç kıpırdayamıyordum. Vücudumda çok kırık vardı ve yerde 11 metre sürüklendiğim için zedelenmeler çoktu. 4 ayın sonunda vücudumdaki demirler çıkartıldı, doktorlar artık oturabileceğimi söyledi. Tekerlekli sandalye sürecine geçtikten sonra Iğdır'a evime gittim. Karnımdaki şişlik gün geçtikçe büyümeye başlamıştı. Gittiğim hastanede yapılan tetkiklerin ardından fıtık olduğunu söylediler ama büyük bir yırtık vardı bu sebeple Erzurum'a gittik oradan da Ankara yönlendirdiler.\" Ameliyat sürecinin riskli olduğunu vurgulayan Yalın, şöyle devam etti: \"Fizik yapım bozulmuştu, hareketlerim kısıtlanmıştı. Karnımın içerisindeki zarda yırtılma olduğu için bağırsaklarım sol tarafta belimdeydi ve korseyi sağa doğru yatıp, sol tarafı içeri koyarak bağlıyordum. Bu süreçte yamuk yürüyordum ama ameliyattan sonra fiziksel olarak düzeldim. Çocuklarıma, evime zaman ayırabiliyorum, yemek yapabiliyorum. 'Bu yaşımda hayat bitiyor buraya kadar mıydı, insanlara muhtaç mı kalacağım' diyordum. Çok şükür normale döndüm artık ihtiyaçlarımı karşılayabiliyorum.\" \"HASTAMIZIN KARNINDA 25 SANTİMETRELİK YIRTIK VARDI\" Ankara Bilkent Şehir Hastanesi Genel Cerrahi Uzmanı Dr. Mehmet Özer ise Yalın'ın geçirdiği kazada arabanın karnının üzerinden geçmesine bağlı olarak karın duvarındaki adalelerin zaman içerisinde fonksiyonunu kaybettiğini aktardı. Özer, şunları kaydetti: \"Hastamızın karnının sol tarafındaki adalelerin erimesi sebebiyle o bölgede karın duvarı yoktu. Bu nedenle kalın bağırsağın yarısından fazlası fıtıklaşmayla kalça kemiğinin dışına, bacağının üst kısmına sarkmış vaziyetteydi. Oya Hanım'ın karnında 25 santimetrelik bir yırtık vardı. Bu tür fıtıklar çok risklidir, bağırsakların yapışmasına bağlı bağırsak tıkanıklığı ve tıkanıklığa bağlı bağırsak delinmesinin meydana gelmesi açısından hayati risk taşıyordu.\"", "date": null}
{"url": "https://www.haberturk.com/meksika-senatosu-nda-kavga-3818194", "title": "Meksika Senatosu'nda kavga", "content": "Meksika Senatosu'nda düzenlenen oturum, yumruklu kavgayla sona erdi. Muhalefetteki Kurumsal Devrimci Parti (PRI) lideri Alejandro Alito Moreno, milletvekillerinin oturumun sonunda milli marşı söyledikleri sırada Senato Başkanı Gerardo Fernandez Norona'nın yanına geldi. Kameraya yansıyan anlarda, PNI lideri Moreno'nun Senato Başkanı Norona'ya yaklaşarak konuşmak istediği, daha sonra Norona'yı kolundan tutup çektiği görüldü. İkili arasında tansiyon yükselirken, muhalif lider Moreno, Senato Başkanı Norona'ya saldırdı. Moreno ayrıca araya giren bir fotoğrafçıyı da iterek yere düşürdü. Kavgaya bir başka milletvekili de katıldı ve salondan ayrılmaya çalışan Norona'ya saldırdı. \"ÖLDÜRMEKLE TEHDİT ETTİ\" Norona olayın ardından düzenlediği basın toplantısında, \"Moreno beni çekmeye, bana dokunmaya, beni itmeye başladı. Bana vurdu ve 'Seni öldüreceğim' dedi\" ifadelerini kullandı. Norona, yarın acil toplantı düzenleyeceğini ve Moreno ile 3 PRI milletvekilinin kavga nedeniyle ihraç edilmesini önereceğini belirtti. Norona, kavganın Meksika'da diğer ülkelerin askerlerinin bulunması konusunda yaşanan \"zorlu bir tartışmanın\" ardından çıktığını söyledi. \"BANA SÖZ HAKKI VERİLMEDİ\" PNI lideri Moreno ise sosyal medyadan yaptığı paylaşımda, oturum sırasında kendisine söz hakkı verilmediğini, muhalefetin susturulmaya çalışıldığını ve daha sonra tansiyonun yükseldiğini belirtti. Moreno, ilk fiziksel saldırıyı Senato Başkanı Norona'nın gerçekleştirdiğini iddia etti.", "date": null}
{"url": "https://www.haberturk.com/emlak-vergisindeki-sert-artis-tartisiliyor-bin-liralik-vergim-20-bin-lira-oldu-3818393-ekonomi", "title": "Emlak vergisindeki sert artış tartışılıyor:‘Bin liralık vergim 20 bin lira oldu’", "content": "Son birkaç haftanın en önemli gündemlerinden biri malum emlak vergilerindeki artış. Ay başında, emlak vergi değeri üzerinden hesaplanan emlak vergisinde 4 yılda 1 yapılan değerlemeler duyuruldu. 2026'dan itibaren baz olarak alınacak değerlemeler yapıldı ve muhtarlıklar ile e-devlet üzerinden ilan edildi. Ve ilan edilen değerler de şaşkınlık yarattı zira artışlar yüzde 1000’lere varabiliyor. Tabii itiraz yolu açık, vergi mahkemesine itiraz edilebiliyor fakat emlak vergisindeki büyük artış eleştirilere neden oluyor. Son günlerde bu mesele nedeniyle belediyelerde de sert tartışmalar yaşanıyor. \"YAN YANA 2 EV BİRİ BİN LİRA ÖDEYECEK DİĞERİ 20 BİN LİRA\" Önceki gün Beykoz Belediyesi’nde tanık olduğum bir tartışma çok çarpıcıydı. Muhtarlıkta askıya çıkan bedeller karşısında şaşkına dönüp soluğu belediyede alan bir vatandaş, 2026 yılı için ödeyeceği vergiyi duyunca neye uğradığını şaşırdı. Zira vergisi bin liradan 20 bin liraya çıkmıştı. Çünkü evi cadde üzerine kayıtlıydı. Vatandaşın asıl itiraz ettiği ilginçlik ise şuydu; Hemen yan evdeki komşusu da cadde üzerinde olmasına rağmen adres olarak yan sokağa kayıtlı olduğundan bitişikteki komşusunun vergisinde kayda değer bir artış olmuyordu. Yani yan yana 2 ev düşünün, aynı metrekareler, biri bin lira civarında vergi veriyor diğeri 20 bin lira. Belediye görevlileri, vatandaşa eylülün ilk haftasına kadar vergi mahkemesine dava açılabileceğini anlattı. Fakat tabi bu itirazdan ne sonuç çıkar bilinmez...", "date": null}
{"url": "https://www.haberturk.com/zelenskiy-moskova-liderler-toplantisina-hazirlik-suresini-saldiri-duzenlemek-icin-kullaniyor-3818637", "title": "Zelenskiy: Moskova, liderler toplantısına hazırlık süresini saldırı düzenlemek için kullanıyor", "content": "Ukrayna Devlet Başkanı Zelenskiy, Moskova'nın iki ülke liderlerinin bir araya geleceği toplantıya hazırlık süresini ülkesine yönelik yeni büyük saldırılar başlatmak için kullandığını söyledi. Zelenskiy, \"Diplomasi için bir fırsat penceresini yeniden açmanın tek yolu, Rus ordusunu finanse edenlere karşı sert önlemler almak ve Moskova'nın kendisine karşı bankacılık ve enerji yaptırımları gibi etkili yaptırımlar uygulamaktır\" dedi. ABD Başkanı Donald Trump ve ekibi, Ukrayna ile Rusya arasında barış sağlanması hususunda iyimserliğini sürdürürken, Rus ordusu Ukrayna'ya yönelik yoğun saldırılara devam ediyor.", "date": null}
{"url": "https://www.haberturk.com/metrobus-duraklari-ve-isimleri-iett-istanbul-metrobus-duraklari-sefer-saatleri-istasyonlari-ve-durak-haritasi-3583644", "title": "METROBÜS DURAKLARI 2025: İETT İstanbul Metrobüs Hattı Durakları İsimleri, Sefer Saatleri, İstasyonları ve Metrobus Durak Haritası", "content": "METROBÜS DURAKLARI AKTARMA İSTASYONLARI Metrobüsten İstanbul metrosu'na, Marmaray'a ve tramvaya aktarma yapma imkânı bulunmaktadır. Söğütlüçeşme ve Küçükçekmece istasyonlarından Marmaray'a; Uzunçayır, Altunizade, Zincirlikuyu, Mecidiyeköy, Çağlayan, Merter, Zeytinburnu, İncirli, Bahçelievler, Şirinevler, Yenibosna istasyonlarından İstanbul metrosu'na; Ayvansaray-Eyüp Sultan, Edirnekapı, Topkapı, Cevizlibağ, Zeytinburnu istasyonlarından İstanbul tramvayı'na aktarma imkânı vardır. Detaylı olarak metrobüs aktarma durakları (istasyonları) şu şekildedir; Metrobüs - M1 Metro Aktarma Durakları Metrobüsten M1 Metro Hattı'na geçiş (aktarma) yapmak için şu durakları kullanabilirsiniz; - Merter Metrobüs Durağı - Zeytinburnu Metrobüs Durağı - İncirli Metrobüs Durağı - Bahçelievler Metrobüs Durağı - Şirinevler Metrobüs Durağı - Yenibosna Metrobüs Durağı Metrobüs - M2 Metro Aktarma Durakları Metrobüsten M2 Metro Hattı'na geçiş (aktarma) yapmak için şu durakları kullanabilirsiniz; - Mecidiyeköy Metrobüs Durağı - Zincirlikuyu Metrobüs Durağı - Gayrettepe Metro Durağı Metrobüs - M4 Metro Aktarma Durakları Metrobüsten M4 metro Hattı'na geçiş (aktarma) yapmak için şu durakları kullanabilirsiniz; - Uzunçayır Metrobüs Durağı - Ünalan Metro Durağı Metrobüs - M5 Metro Aktarma Durakları Metrobüsten M5 Metro Hattı'na geçiş (aktarma) yapmak için şu durakları kullanabilirsiniz; - Altunizade Metrobüs Durağı Metrobüs - M7 Metro Aktarma Durakları Metrobüsten M7 Metro Hattı'na geçiş (aktarma) yapmak için şu durakları kullanabilirsiniz; - Mecidiyeköy Metrobüs Durağı Metrobüs - T1 Tramvay Aktarma Durakları Metrobüsten T1 Tramvay Hattı’na geçiş (aktarma) yapmak için şu durakları kullanabilirsiniz; - Zeytinburnu Metrobüs Durağı - Cevizlibağ Metrobüs Durağı - Topkapı Metrobüs Durağı Metrobüs - T4 Tramvay Aktarma Durakları Metrobüsten T4 Tramvay Hattı'na geçiş (aktarma) yapmak için şu durakları kullanabilirsiniz; - Edirnekapı Metrobüs Durağı - Topkapı Metrobüs Durağı Metrobüs - T5 Tramvay Aktarma Durakları Metrobüsten T5 Tramvay Hattı'na geçiş (aktarma) yapmak için şu durakları kullanabilirsiniz; - Ayvansaray Metrobüs Durağı (İki durak arası yaklaşık 650-700 mt) - Ayvansaray Metrobüs Durağı (İki durak arası yaklaşık 700-750 mt) Metrobüs - Marmaray (YHT) Aktarma Durakları Metrobüsten Marmaray'a geçiş (aktarma) yapmak için şu durakları kullanabilirsiniz; - Söğütlüçeşme Metrobüs Durağı - Cevizlibağ Metrobüs Durağı (MR11 otobüsleri ile) - Zeytinburnu Metrobüs Durağı (MR20 otobüsleri ile) - Şirinevler Metrobüs Durağı (MR20 otobüsleri ile) - Yenibosna Metrobüs Durağı (MR20 otobüsleri ile) - Beşyol Metrobüs Durağı (Florya dolmuşları ile)", "date": null}
{"url": "https://hthayat.haberturk.com/astroloji/index/yengec", "title": "YENGEÇ Burcu Günlük Yorumları", "content": "Yükselen Burç Hesaplama Görünüşünüzü ve sizin kendinizi nasıl gördüğünüzü etkileyen burç olan yükselen burcu doğum anınızda ufuk çizgisinden yükselen burçtur. Yükselen burç Ay ve yönetici gezegen ile bağlantılıdır. Yükselen burcunuz kendi burcunuz kadar önemli ve etkilidir. Peki yükselen burcunuzu nasıl öğrenirsiniz? Yükselen burç saat olarak ortalama iki saatte bir değişir. Cinsiyetiniz, doğum tarihiniz, doğum saatiniz ve doğduğunuz yer ile doğrudan ilgilidir. Tüm bu bilgileri biliyorsanız yükselen burcunuzu kolaylıkla öğrenebilirsiniz. Aşağıdaki kutudan burcunuzu seçin ve saate göre yükseleninizi öğrenin...", "date": null}
{"url": "https://www.haberturk.com/htgastro/htgazete/ajda-dan-yumurtali-tarif-3813833", "title": "Ajda'dan yumurtalı tarif", "content": "Menemen Malzemeler 3 domates 3 adet yeşil biber 1 çay kaşığı tuz 3 adet yumurta Karabiber ya da kimyon Soğanlı yapacaksanız 1 adet ince kıyılmış soğan Sucuklu yapacaksanız 7-8 dilim sucuk Kaşarlı yapacaksanız küçük bir 1 kase rendelenmiş kaşar Nasıl yapılır? Yeşil biberleri ince ince dilimleyip yağda rengi dönene dek pişirin. (Yakmamaya özen gösterin.) Ardından küp küp doğranmış ya da rendelenmiş domatesleri ekleyin. Domatesler pişerken dilediğiniz baharatları ve tuzu ekleyin. Domatesler suyunu salıp çekmeye başlarken ve tamamen yumuşamışken yumurtaları da kırıp karıştırın. Yumurtalar piştiğin de menemeniniz yemeye de hazır demektir. Menemeni yumurtasız olarak da yiyebilirsiniz. Domates piştikten sonra ocaktan alınıp da servis edilebilir. * Eğer menemeni soğanlı yapacaksanız; en başta biberlerle beraber ince ince doğranmış bir soğanı da malzemelere eklemelisiniz. * Kaşarlı istiyorsanız menemenin yumurtası pişmeye yakın kaşar rendesinin tamamını menemenin üzerine boşaltın ve tavanın üzerini de bir kapakla kapatıp 1 dakika ateşte ve 1 dakika da ocağı kapatıp bekleterek pişirin. * Sucuklu menemen yapmak isterseniz de biberden sonra yarım ay şeklinde dilimlenmiş sucukları ekleyip pişirmelisiniz. Sonra sırayla domates ve yumurta eklenebilir. Tüm bu seçeneklerden kendi menemen tarifinizi de oluşturabilirsiniz. Menemen piştikten sonra üzerine kekik serpip tava ile servis edebilirsiniz. Afiyet olsun...", "date": null}
{"url": "https://hthayat.haberturk.com/burclar-ve-okul-hayatlari-1081996", "title": "Burçlar ve okul hayatları", "content": "Gökyüzünün sımsıcak ateş elementi yoğunluğuyla dolu enerjisinden; çalışkan, üretken toprak enerjisine geçişi ile kendimizi geliştirdiğimiz iş ve okul yaşamımız başladı. Herkese yepyeni eğitim öğretim döneminde başarılar! Doğum haritamızda burcumuz olarak bildiğimiz aslında Güneş burcumuzdur ve kimlik enerjimizi yönetir. Kendisini, kimliğini tanıyan ve özgürce doğallığını yaşayabilen kişiler ise okul yaşamlarında daha başarılı olurlar. Elbette doğum haritamız parmak izimiz gibi yalnız bize özeldir. Ancak çocuğumuzun Güneş burcunu bilirsek, onu doğru şekilde güdüleyip yönlendirebiliriz. Koç Koç burcu zodyağın ilk burcu olduğu için bu burca sahip çocuklar; diğerlerinden önde gitmek isteyen, her şeyi önceden öğrenmek isteyen, atılgan, heyecanlı olurlar. Onların okula ve derslere adapte olabilmesi için içlerindeki ateş enerjisinin beslenmesi gerekir. Yani derslerin ona heyecan vermesi için dersleri bir oyun veya eğlence ile anlatmanız gerekebilir. Derslerin sözel ve monoton geçmesi onun dikkatini dağıtacaktır. Aynı zamanda sınıfta rekabet olduğunda da bu durum onu güdüleyecektir. Özgür ve lider hissetmesi önemlidir. Okulda mutlaka hareket enerjisini yaşayacağı sportif faaliyetler yapmalıdır. Ders dışındaki zamanlarda hobilerle içindeki oyuncuyu açığa çıkartmalısınız. Boğa Boğa burcu çocuğunuzun okula uyum sağlayabilmesi için ait ve güvende hissetmesi önemlidir. Ait hissetmediği yerde huzursuz olacaktır. O yüzden öğretmenlerinin ona bir aile şefkati ile yaklaşması gerekebilir. Kıyafetleri rahat olmalı ve açlık hissetmemelidir. Böylece derslere adapte olabilir. Okul bahçesinde huzurlu zamanlar geçirmek de ona iyi gelecektir. Ancak onu rekabete, öğrenmeye, bir şeyleri başarmaya zorlamamalısınız. Zorlama ve tartışma enerjisi onu okuldan uzaklaştıracaktır. Yavaş ve sabırla öğrendiği şeyler onun için daha kalıcı olacaktır. Okulda onu mutlaka yaratıcı ve sanatsal alanlara yönlendirmelisiniz. Ya da doğayla iç içe olacağı, fidanlar dikebileceği etkinlikler yaptırmalısınız. İkizler İkizler burcu çocuğunuzun okula adapte olmasını ve dersleri öğrenmesini sağlayacak en önemli duygu, merak duygusudur. Konsantrasyon problemleri çekebilecek İkizler için dikkati çabuk dağılmasın diye merak duygusunun beslenmesi gerekir. O yüzden tüm bilgi hemen ve sıkıcı bir biçimde verilmemeli, ona espriler yapılmalı, sorular sorulmalı ve yanıtları merak etmesi sağlanmalıdır. Aynı zamanda çok yönlü olmak ona iyi gelecektir. Kıvrak zekası ve uyum enerjisi ile hem sınıfa kolay adapte olacak hem de birçok şeyi hızla anlayacaktır. Yazı yazma, okuma, enstrüman çalma gibi konularda yetenekli olabilir. Anlaşıldığını hissetmek ve bol iletişim kurulması okula ait hissetmesini sağlayacaktır. Yengeç Yengeç burcu çocuğunuzun okula adapte olabilmesi için duygusal olarak güvende olduğunu ve anlaşıldığını hissetmesi gerekir. Okul arkadaşları ve öğretmenleri ile duygusal bağlar kurmak ister. Ancak çekingen olduğu için hemen bağ kurmaya zorlanmamalıdır. Ona bir şeyler anlatılırken hep şefkatle yaklaşılmalı, korunduğunu bilmeli, sert ve çatışmalarla dolu sınıflarda olmamalıdır. Alıştığı kurduğu sınıfı ve öğretmenleri mümkünse değişmemelidir. Ailesinin evde onu sevgiyle beklediğini bilmelidir. Çocuğunuzun müzik veya resimle ilgilenmesi, hayal gücünün beslenmesi ona iyi gelecektir. Aslan Aslan burcu çocuğunuzun okulda başarılı olması için özel hissetmesi önemlidir. Liderliğini ortaya koymalı, yaratıcılığı, farklılıkları beslenmelidir. Sınıf başkanı olmak, etkinliklerde sunucu olmak, tiyatroyla ilgilenmek okula daha iyi adapte olmasını sağlayacaktır. Başardığında, farklı bir şeyler yaptığında takdir edilmeli, alkışlanmalı, ödüllendirilmelidir. Onunla gurur duyduğunuzu belli etmeniz onun daha çok güdülenmesini sağlayacaktır. Arkadaşlarını koruyan ve sahiplenen, onlar tarafından sevilen ve aranan biridir. Aynı zamanda okula giderken saçlarına ekstra özen göstermek isteyebilir. Neşeli, oyuncu, enerjik ve ışık doludur. Özgüvenini kırmamak için yapamadığı derslerde de yapabileceğine dair onu teşvik etmeniz ona iyi gelecektir. Derslerin görsel materyallerle desteklenmesi, daha yaratıcı anlatılması onun için akılda kalıcı olabilir. Başak Başak burcu çocuğunuzun okula uyum sağlaması ve derslere adapte olabilmesi için yaşamında düzen ve rutin olması önemlidir. Temiz olmayan, düzensiz sınıflar ve düzensiz bir oda onun dikkatinin dağılmasına neden olacaktır. Aynı zamanda okul saati, beslenme saati, uyku saati de rutin bir şekilde ilerlemelidir. Böylece ne kadar sürede neyi yapması gerektiğini bilmelidir. Ödevlerinde de planlı şekilde ilerlemek, yapılması gerekenleri listelemek, geriye kalan dersleri işaretlemek ona güvende hissettirecek ve listeyi tamamlamak için güdülenecektir. Detaylara önem verdiği için puzzle gibi aktiviteler de tam ona göre olacaktır. Analitik zekası ile matematik ve geometri alanlarında da başarılı olabilir. Aynı zamanda iyi bir yazar da olabilir. Okulda sorumluluklar almak, bir konuda işe yarar hissetmek onu mutlu eder. Ancak rekabet ortamı, kaos ve çabalarının boşa gittiğini düşündüğü anlar onu uzaklaştırabilir. Onu suçlayacak cümleler kurmamalı, ders dışında keyifli zamanlar da yaratması için onu oyun oynamaya, arkadaş edinmeye teşvik etmelisiniz. Hayatı bir görev arenası gibi görmemesi için yardımcı olmalısınız. Terazi Terazi burcu çocuğunuz için okula uyum sağlamak önemlidir. Çünkü o; uyumlu, dengeli, aşırılıkları olmayan, sosyal bir ruha sahiptir. Ancak okulda herkesle sosyalleşmeyecek, göz önünde olan, sevilen kişilerle arkadaş olmak isteyecektir. Arkadaşlıklar okula adapte olması için en büyük motivasyonlarından biridir. Daima arabulucu ve sevilen biri olur. Stres yönetimi zayıf olduğundan tartışma veya huzursuzluk çıkacağını anladığı yerlerden kaçabilir. Öğretmenlerine son derece kibar ve saygılı yaklaştığı gibi ona da böyle yaklaşılmasını ister. Genellikle kurallara önem verir ve uyar ancak kıyafetlerine karışılması onu çok mutsuz edebilir. Okulda bakımlı ve güzel hissetmek onun için önemlidir. Sanatsal aktivitelerde yer almak ona iyi gelecektir. Akrep Akrep burcu çocuğunuz okulda öncelikle gözlemci olmak isteyecektir. Kişilik olarak genellikle ketum ve gizemli olduğundan kendisini kolaylıkla açamaz. Önce iyice tanıması ve güvenmesi gerekir. Okulda onun özeline saygı gösterilmeli, evde de özel eşyaları ve odasına müdahale edilmemelidir. Kendisini kolaylıkla saklasa da sır tutan bir enerjisi olduğu için öğretmenleri ve arkadaşlarının sırlarını bilir. İnsanlar ona kendilerini rahatlıkla açabileceklerini hissederler. Derin araştırmalar yapacağı, gizemli bilgiler elde edeceği dersleri çok sevecektir. Dersi sevmesi ve çalışması için o ders hakkında özel bir bilgi ediniyormuş gibi hissetmelidir. Stratejik, meraklı ve planlıdır. Yönetimle ilgili verilen görevler onu mutlu eder çünkü bu hayatta içsel gücünü fark etmesi gerekir. Tartışmalı ortamlardan uzak durmalı, onda travmatik iz bırakacak durumlardan korunmalıdır. Çünkü bilinçaltı diğer çocuklardan daha derindir ve duygusal hafızası daha kuvvetlidir. Yay Okulun en neşeli, keyifli, bulunduğu ortama neşe saçan çocuğu sizin çocuğunuz olabilir. Doğuştan bir bilge gibi olan çocuğunuz öğrenmeye ve öğrendiği bilgide derinleşmeye açıktır. Ancak çok yönlü olmaktansa tek konuya odaklanmak ona daha iyi gelecektir. Bu yüzden çeşitli hobiler yerine gerçekten kendisini keşfedeceği tek hobiyi seçmesi gerekir. Hayat boyu ufkunu genişletme arzusunda olduğundan hem ailesine hem de öğretmenlerine çok soru sorabilir. Yanıtlarınızla merak duygusunu ve öğrenme hevesini kırmamalısınız. Dersleri hikayeleştirerek anlatmak da onların ilgisini çekecektir. Farklı hikayeler dinlemeyi, farklı bakış açılarını öğrenmeyi severler. Disiplin, sorumluluk ve kurallar onun doğasına aykırıdır. Okulda ona özgür alanlarının verilmesi gerekir. Okul gezileri onu okula daha çok bağlayacaktır. Veya derslerine çalıştığı takdirde hafta sonları onu sevdiği yerlere götürebilirsiniz. Aynı zamanda spor yapmayı da çok seveceklerdir ve bu alanda doğal yetenekleri vardır. Oğlak Oğlak burcu çocuğunuz küçük yaşlarda büyümüş de küçülmüş gibi bir mizaç gösterebilir. Ciddi, çalışkan, sorumluluk sahibi, disiplinli ve soğukkanlıdır. Okulda da derslerine görev duygusu ile yaklaşacaktır. Her şeyi günü gününe yapmaya önem verir ve başarılı olduğunun teşvik edilmesi, onaylanması gerekir. Daha yavaş fakat kalıcı bir öğrenme tarzı vardır. Onu hemen öğrenmesi için zorlamamalısınız. Hırslıdır ve kendini geliştirdiğini hissetmek onun motivasyonunu yükseltecektir. Okulda sorumluluk ve organizasyon gerektiren her alanda başarılı olabilir. Aynı zamanda zor olanı öğrenmek onun için daha teşvik edicidir. Güvenilir ve nettir. Hobiler, sanat veya spor alanları ona boş zaman gibi gelebilir. Fakat hayatı kaçırmaması, sosyalleşmesi ve içindeki çocuğu açığa çıkartması için disiplin gerektiren hobiler (sanat veya takım sporları) ona iyi gelecektir. Kova Zodyağın özgün ve özgür çocuklarından biri olan Kova burcu çocuğunuz her zaman sınırsızlığa özlem duyacaktır. Gözlemlemek, keşfetmek onun için bir yaşam felsefesidir. Derslerde dersin ezberci yanından çok ona yöntemlerin mantığını anlatmanız gerekir. Her zaman diğer çocuklardan farklı düşünecek ve farklı yöntemler, farklı bakış açıları sunacaktır. Onu aynılaştırmak, sorgusuz sualsiz kurallara uymasını beklemek ona zarar vermek olur. Farklılıklarının teşvik edilmesi doğal yeteneklerini açığa çıkartacaktır. Arkadaşlıklarını, grup çalışmalarını ve sosyal aktiviteleri çok sevecektir. Herkesin eşit olduğunu hissettiği ortamlarda mutlu olacaktır. Disiplinli ve rutin bir düzen onu soğutabilir. Onun kendi düzeni ve rutini vardır, buna müdahale edilmesi içindeki isyan enerjisini açığa çıkartabilir. Ekip olarak yapılan sporlar ve hobileri sevecektir. Bilgisayar, geometri ve matematik derslerinde çok başarılı olabilir. Ona bilimle ilgili dergiler almanız da mucit ruhunu açığa çıkartacaktır. Balık Balık burcu çocuğunuzun okula adapte olması ve derslerde motive olması için ona onun hayal gücünü besleyecek alanlar yaratmanız gerekir. Sanatsal aktivitelere katılmak okula daha bağlı olmasını sağlayacaktır. Arkadaşlıklara da öğretmenlerine de duygusal olarak çok bağlanabilir ve başarısız olduğunu hissettiğinde duyguları ve bağları da incinmiş gibi hissedebilir. Onu suçlamak, sert kurallarla yaklaşmak veya disiplin beklemek yerine önce duygularını teşvik etmek, empati kurmak, anlaşıldığını hissettirmek daha başarılı olmasını sağlayacaktır. Öyküler, resim ve müzik dersleri, hikayeyle olan anlatımlar ilgisini çekecektir. Arkadaşlarına karşı yardımseverdir ancak aşırı fedakar ruhuyla kendinden fazlaca ödün verebilir. Ona ait olanı korumayı, davranışlarının sorumluluğunu almayı ve denge kurmayı küçük yaşlarda öğrenmesi gerekir. Sevgilerimle, İnci Hacıyusufoğlu Altair Astroloji @incininyildizi", "date": null}
{"url": "https://www.haberturk.com/resmi-tatil-takvimi-2025-yilinda-kac-gun-tatil-var-hangi-gune-denk-geliyor-3752437", "title": "Resmi tatil günleri 2025 takvimi açıklandı! Resmi tatiller 2025’te hangi güne denk geliyor? İşte yeni yıl resmi tatil takvimi", "content": "2025 YILI RESMİ TATİLLER LİSTESİ - Yılbaşı: 1 Ocak 2025 Çarşamba - Resmi tatil 1 gün. 30 ve 31 Aralık günlerini izin olarak değerlendirirseniz, 28 Aralık Cumartesi gününden 1 Ocak Çarşamba gününe kadar toplamda 5 günlük bir tatil yapabilirsiniz. - Ramazan Bayramı: Ramazan Bayramı arifesi, 2025 yılında 29 Mart Cumartesi gününe denk geliyor. Ramazan ayının birinci günü 2025'de Mart ayına denk geliyor. Ramazan Bayramı'nın 1. günü, 30 Mart 2025 Pazar günü, bayram 1 Nisan 2025 Salı günü sona erecek. - 23 Nisan Ulusal Egemenlik ve Çocuk Bayramı: 23 Nisan 2025 Çarşamba günü kutlanacak. Hafta ortasında bir günlük tatil fırsatı sunan bu özel günü çocuklar çoşkuyla kutlayacak. - Emek ve Dayanışma Günü: 1 Mayıs 2025 Perşembe gününe denk geliyor. Cuma günü izin alarak bu tatili dört günlük bir tatile uzatma imkanı bulunuyor. - Atatürk’ü Anma, Gençlik ve Spor Bayramı: 19 Mayıs 2025 Pazartesi gününe denk geliyor. - Kurban Bayramı: 2025 yılında Kurban Bayramı'nın arife günü, 5 Haziran Perşembe günü olacak. Kurban Bayramı 6 Haziran 2025 Cuma başlayacak.4 gün sürecek bayram 6-7-8-9 Haziran tarihlerinde idrak edilecek. - Demokrasi ve Milli Birlik Günü: 15 Temmuz 2025 Salı gününe denk geliyor. - Cumhuriyet Bayramı: 29 Ekim Cumhuriyet Bayramı Çarşamba gününe denk geliyor. 29 Ekim Cumhuriyet Bayramı ülkemizde resmi tatil olarak kutlanıyor. 29 Ekim Cumhuriyet Bayramı’nda okullar tatil olacak. Öte yandan bankalar ile diğer özel ve resmi kurumlarda da resmi tatil uygulanacak.", "date": null}
{"url": "https://www.haberturk.com/ekonomi/piyasa/88-dolar", "title": "Dolar Bugün Ne Kadar? Canlı Dolar Kuru TL Fiyatı Hesaplama ile 1 Dolar Kaç TL?", "content": "Canlı Dolar Kuru - 30 Ağustos 2025 Güncel Rakamlar Dolar kuru, güne 41,0373 TL seviyesinden başladı. Güncel Dolar kuru fiyatları, yüzde 0,26 yükseliş yaşarken anlık olarak 41,1446 liradan işlem görüyor. Canlı Dolar kuru, gün içerisinde en yüksek 0,0000 TL seviyesini; en düşük ise 0,0000 TL seviyesini gördü. Günlük, haftalık, aylık ve yıllık Dolar/TL grafiği ile Dolar kuru hakkında yorumda bulunabilir ve serbest piyasadan anlık, canlı rakamlara ulaşabilirsiniz. Sayfamızda yer alan veriler ve 30 Ağustos 2025 güncel Dolar kuru fiyatı, en son saat 15:20'de güncellenmiştir.", "date": null}
{"url": "https://www.haberturk.com/ziyad-rahbani-hayatini-kaybetti-3810180-magazin", "title": "Ziyad Rahbani, hayatını kaybetti", "content": "Lübnanlı dünyaca ünlü sanatçı Feyruz'un oğlu, bestekârı Ziyad Rahbani, hayata veda etti. Lübnan haber ajansı NNA'da yer alan haberde, şarkıcı Feyruz ile Assi Rahbani’nin oğlu olan Rahbani'nin, \"dolu dolu geçen sanat kariyeri boyunca müzik ve tiyatroda derin bir iz bıraktığı\" belirtildi. Annesi Feyruz için birçok müzikal eser yazan ve besteleyen Ziyad Rahbani'nin ölüm nedenine ilişkin herhangi bir bilgi paylaşılmadı. Sanat hayatına 1970'li yıllarda atılan Rahbani, müzik dünyasına kazandırdığı bestelerinin yanında politik hiciv tiyatrosu alanındaki yenilikçi eserleriyle de tanınıyordu. Yolsuzlukları eleştirdiği hicivlerini yayınladığı radyo programlarıyla da öne çıkan Ziyad Rahbani, Lübnan'ın önemli gazetelerinde kaleme aldığı eleştirel yazılarıyla hatırı sayılır bir üne kavuşmuştu. REKLAM Ziyad Rahbani, 69 yaşındaydı. DEVLETİN ÜST KADEMESİNDEN TAZİYE MESAJLARI Lübnan Cumhurbaşkanlığı'nın X hesabından yapılan yazılı açıklamaya göre, Cumhurbaşkanı Joseph Avn, Rahbani'nin kültürel hafızada derin izler bırakan istisnai bir sanat hayatına sahip olduğunu ifade etti.", "date": null}
{"url": "https://www.haberturk.com/gobeklitepe-den-de-eski-mendik-tepe-gun-yuzune-cikariliyor-3818635", "title": "Göbeklitepe'den de eski! Mendik Tepe gün yüzüne çıkarılıyor", "content": "Eyyübiye ilçesi kırsalındaki Payamlı Mahallesi'nde bulunan Mendik Tepe, Çakmak Tepe Kazı Başkanı Fatma Şahin tarafından keşfedildi. Liverpool Üniversitesi Arkeoloji Bölümü Öğretim Üyesi Prof. Dr. Douglas Baird başkanlığında, Şanlıurfa Arkeoloji Müzesi işbirliği ve İngiliz Arkeoloji Enstitüsü desteğiyle 2024'te başlatılan kazılar bu yıl da sürüyor. KAZIDA BULUNAN BİNALARIN İŞLEVLERİ ARAŞTIRILIYOR Prof. Dr. Douglas Baird, alanda farklı boyutlarda yapılar ortaya çıkarıldığını belirterek, bunların işlevlerini anlamaya çalıştıklarını söyledi. Bölgede kazıların titizlikle yürütüldüğünü belirten Baird, şunları kaydetti: REKLAM \"Geçen yıl açtığımız kazılarda birçok bina ortaya çıktı. Bunların bazıları büyük, bazıları küçük. Bu yıl, bu farklılıkların nedenlerini anlamaya çalışacağız. Küçük yapılar depolama ya da yemek hazırlama gibi özel işler için mi kullanıldı? Dört-beş metrelik olanlar konut olabilir mi? Daha büyük olanlar ise konut mu yoksa ritüellerin düzenlendiği özel yapılar mıydı? Özellikle bir açmadaki büyük binanın sağlam ve özenli taş işçiliği dikkat çekiyor. Bu da yapının ritüel amaçlı olma ihtimalini güçlendiriyor.\"", "date": null}
{"url": "https://hthayat.haberturk.com/astroloji/index/boga", "title": "BOĞA Burcu Günlük Yorumları", "content": "Yükselen Burç Hesaplama Görünüşünüzü ve sizin kendinizi nasıl gördüğünüzü etkileyen burç olan yükselen burcu doğum anınızda ufuk çizgisinden yükselen burçtur. Yükselen burç Ay ve yönetici gezegen ile bağlantılıdır. Yükselen burcunuz kendi burcunuz kadar önemli ve etkilidir. Peki yükselen burcunuzu nasıl öğrenirsiniz? Yükselen burç saat olarak ortalama iki saatte bir değişir. Cinsiyetiniz, doğum tarihiniz, doğum saatiniz ve doğduğunuz yer ile doğrudan ilgilidir. Tüm bu bilgileri biliyorsanız yükselen burcunuzu kolaylıkla öğrenebilirsiniz. Aşağıdaki kutudan burcunuzu seçin ve saate göre yükseleninizi öğrenin...", "date": null}
{"url": "https://hthayat.haberturk.com/astroloji/index/yay", "title": "YAY Burcu Günlük Yorumları", "content": "Yükselen Burç Hesaplama Görünüşünüzü ve sizin kendinizi nasıl gördüğünüzü etkileyen burç olan yükselen burcu doğum anınızda ufuk çizgisinden yükselen burçtur. Yükselen burç Ay ve yönetici gezegen ile bağlantılıdır. Yükselen burcunuz kendi burcunuz kadar önemli ve etkilidir. Peki yükselen burcunuzu nasıl öğrenirsiniz? Yükselen burç saat olarak ortalama iki saatte bir değişir. Cinsiyetiniz, doğum tarihiniz, doğum saatiniz ve doğduğunuz yer ile doğrudan ilgilidir. Tüm bu bilgileri biliyorsanız yükselen burcunuzu kolaylıkla öğrenebilirsiniz. Aşağıdaki kutudan burcunuzu seçin ve saate göre yükseleninizi öğrenin...", "date": null}
{"url": "https://www.haberturk.com/ozel-icerikler/nagehan-alci/3818370-eski-beyoglu-belediye-baskani-haydar-ali-yildiz-konustu-bize-yansiyan-herhangi-bir-sorusturma-yok", "title": "Eski Beyoğlu Belediye Başkanı Haydar Ali Yıldız konuştu: \"Bize yansıyan herhangi bir soruşturma yok\"", "content": "Anasayfa Özel İçerikler Nagehan Alçı Eski Beyoğlu Belediye Başkanı Haydar Ali Yıldız konuştu: \"Bize yansıyan herhangi bir soruşturma yok\" Sesli Dinle 0:00 / 0:00 CHP Genel Başkanı Özgür Özel Çarşamba akşamı Beyoğlu’ndaki mitingde tutuklu Beyoğlu Belediye Başkanı İnan Güney’den bahsederken ortaya çok çarpıcı bir iddia attı. Dedi ki: “Değerli Beyoğlulular eğer İnan Güney’i tutuklayanlar yolsuzluk arasalardı İnan Başkan onlara bir dosya yapmıştı. Beyoğlu Belediyesi arama tutanağı kayda girmiş. Önceki yönetim cephe giydirme işini metrekaresi 550 liraya yaptırmış, İnan Başkan 72 liraya yaptırmış. AKP döneminde 6 aylık kurumsal iletişim için 11,5 milyon ödenmiş. İnan Başkan 1,5 milyon lira ödemiş. Sayın Akın Gürlek bir belediye Sayıştay tarafından denetlenir. Bir suç bulursa savcılığa bildirir, işlem yapar. İnan Güney kendinden önceki belediyenin belgelerini hediye paketi gibi polise verdi. Poliste var, savcılıkta var. Yarın Beyoğlu’nun önceki yönetiminin kapısına dayan da görelim...” Bunun üzerine İstanbul Cumhuriyet Başsavcılığı tarafından İnan Güney’in makam odasındaki aramada Beyoğlu Belediyesince düzenlenen eski tarihli birtakım ihalelere ulaşıldığı, bunlara ilişkin ayrı bir soruşturma açıldığı haberleri muhalefet medyasına yansıdı. CHP Genel Başkanı’nın iddialarını muhatabına sordum Bu iddia ve haberler üzerine konunun muhatabı olan, bir önceki dönemin Beyoğlu Belediye Başkanı Haydar Ali Yıldız’a ulaştım ve hem CHP Genel Başkanı’nın verdiği rakamları hem de kendi dönemine dair açıldığı ileri sürülen soruşturmayı sordum. Bugün Sayın Yıldız’ın cevaplarını okuyacaksınız. Bu köşe mevcut yönetime de açık Tabii fotoğrafın tamamı için mevcut Beyoğlu Belediye Başkanı İnan Güney’e de mikrofon uzatmam ve Özel’in zikrettiği rakamları ve eski belgeleri neden makam odasında tuttuğunu sormam gerekir ancak malum kendisi cezaevinde. Şayet Sayın Güney ve mevcut belediye yönetimi adına cevaplamak isterse bu köşe Başkan Vekili Sayın Sefer Karaahmetoğlu’na da elbette açıktır... Haydar Ali Yıldız: “Biz çok daha fazla eser yaptığımız için elbette çok daha fazla giydirme yaptık ama işin detayına ayrıca bakmak gerekir” Haydar Ali Yıldız’a Özgür Özel’in “cephe giydirme işini önceki AKP’li belediye metrekaresi 550 TL’ye yaptırmış, İnan Başkan ise metrekaresi 72 TL’ye yaptırmış” iddiasını sorarak başladım. “Nagehan Hanım her işimiz ihale ile yapılır. Zamanında herkesin erişebileceği şekilde açık olarak ihale ile yapmışız, Sayıştay denetlemiş, herhangi bir sorun görmemiş. İsteyen açıp bakabilir geriye dönük olarak.” Ama aradaki fark az buz değil, epey fazla... Bu fark neden kaynaklanabilir? Sayın Yıldız şunları söyledi: “İşin boyutu ne? Detayları ne? Mesela cephe giydirmede ne tür vinil kullanılmış, nasıl giydirme yapılmış? Kaliteli ve kalıcı iş çıkmış mı ortaya?” Ben açıkçası cephe giydirmeden kasıt ne bilmiyordum. Bunu da önceki Başkana sordum. “Yaptığımız işleri anlattığımız afişler, görsellerden bahsediyoruz. Bir de işin kalitesi diye bir şey var. Hangi kalitede ne yaptılar?” dedi sonra da ekledi: “Nagehan Hanım biz çok daha fazla eser yaptığımız için elbette çok daha fazla cephe giydirme yaptık. Onların gösterecek, anlatacak eseri mi var? Biz yapmışız ve tanıtmışız! Karpuzla vişneyi mukayese etmenin anlamı yok. Yaptığımız ihaleler kamuya açık, isteyen incelesin. En ufak bir pürüz, aykırılık göremezler.” Özgür Özel 6 aylık iletişim bütçesinin de önceki belediye döneminde 11,5 milyon lira iken İnan Güney döneminde 1,5 milyon liraya düştüğünü söyledi. Bunu sorunca Haydar Ali Bey dedi ki: “Bakın yapılan işler kalem kalem bellidir. Ben tüm detayları ve rakamları hatırlamıyorum ama arkadaşlardan istedim, inceleyeceğim. Mesela personeli siz çalıştırdığınızda bütçe farklı olur, o kalemi dışarı çıkardığınızda farklı olur.” “Kamu yararı gözetiyorsanız neden beklediniz? Bu değişikliğin böyle bir fark yaratması mümkün mü peki? Sayın Yıldız “hayır mümkün değil, işin boyutu, içeriği farklı burada, zaten Özgür Özel kendilerini açık etti. Önceden planlamışlar, hesaplamışlar, bu algıyı oluşturmak için son 6 aylık bütçeyi böyle yapmışlar. Şayet kamu yararı gözetiyorlarsa neden daha önce yetkili makamlarla paylaşmadı bu verileri? Biz paket hazırladık diyor açıkça. Neden makam odasında tuttunuz? Bakın bizi hem müfettişler hem Sayıştay incelemiş, bir anormallik bulmamış. Kaldı ki Türkiye bir hukuk devletidir, ayrımcılık yapılmaz. Veremeyeceğimiz hesabımız yok.” İstanbul Cumhuriyet Başsavcılığının İnan Güney’in makam odasında bulunan eski tarihli belgelere istinaden ayrı bir soruşturma başlattığına dair haberleri de Haydar Ali Yıldız’a sordum. “Soruşturma yok ki.” dedi. Haberleri hatırlatınca Sayın Yıldız şunları ekledi: “Bize yansıyan bir dosya yok Nagehan Hanım. O haberleri gördüm ancak bizimle ilgili bir dosya olduğuna dair bilgi yok elimizde. Bizim yaptığımız işler gizli saklı değil. Ama onlar kimden neyi makam odasında saklamışlar? Tespit ettikleri bir aykırılık varsa neden beklemişler?”", "date": null}
{"url": "https://www.haberturk.com/deyimler-sozlugu", "title": "Deyimlerin Anlamları ve Kullanımı", "content": "DEYİMLER VE ANLAMLARI Deyimler, bir olayı veya durumu anlatmak için kullanılan sözcük veya cümlelerdir. Örneğin, \"yılanın başını ezmek\" deyimi, bir sorunun çözülmesi veya bir düşmanın yok edilmesi anlamına gelir. Türkçe dilinde yaygın olarak kullanılan deyimler, dilin zenginliğini ve kültürel birikimini yansıtmaktadır. Deyimlerin anlamlarını öğrenerek Türkçe dilini daha iyi anlayabilecek ve kullanabileceksiniz. Bu sayfa, A'dan Z'ye Türkçe dilinde kullanılan kısa, uzun, az bilinen ve kalıplaşmış deyimlerin anlamları ile doğru kullanımını içermektedir.", "date": null}
{"url": "https://www.haberturk.com/ekonomi/kripto-para/bitcoin", "title": "Canlı Bitcoin Kuru Alış Satış TL Fiyatı ve Güncel Endeks Hesaplama", "content": "Bitcoin, 2008'de icat edilmiş bir kripto paradır. BTC olarak da kısaltılan Bitcoin, aynı zamanda kripto para borsalarında da en yüksek piyasa değerine sahiptir. Bitcoin fiyatı, ülkemizde de gün içerisinde sık sık araştırılmaktadır. Yaşanan gelişmelere bağlı olarak Bitcoin düşer ya da yükselir. Durum böyle olunca da, Bitcoin ne kadar ve 1 Bitcoin bugün kaç Dolar sorularına yanıt aranır. Saatlik, günlük, haftalık, aylık ve yıllık grafikler ile güncel ve canlı Bitcoin fiyatları hakkında bilgi sahibi olabilirsiniz. Habertürk’ün Bitcoin sayfası ile son dakika gelişmelerine ve uzman yorumlarına ulaşabilir, Bitcoin/Dolar ve Bitcoin/TL alış – satış fiyatı rakamlarını görüntüleyebilirsiniz.", "date": null}
{"url": "https://www.haberturk.com/gamze-topuz-hayatimda-kimse-yok-magazin-haberleri-3817694-magazin", "title": "Gamze Topuz: Hayatımda kimse yok", "content": "Habertürk'ten Atakan Makar’ın haberine göre; oyuncu Gamze Topuz, önceki gün Bebek’te objektiflere yansıdı. Yürüyüş yaparken görüntülenen Topuz, yer alacağı yeni projesinde kızıyla birlikte kamera karşısına geçeceğini açıkladı. Basın mensuplarının sorularını yanıtlayan Gamze Topuz, projeye dair şunları söyledi; \"Benim için çok anlamlı bir iş olacak. Çekimlere başladık. Kızım da bu projede yer alacak. Kostüm provasına benimle gelmişti. Çocuk oyuncu arıyorlardı, sonra bana sordular 'Oynamak ister mi?' diye. Sahneleri de benimle olacak. Bize güzel bir anı kalsın istedim.\" Kızının heyecanından da bahseden Gamze Topuz; \"Zaten çok hevesliydi. Yıllardır bizi televizyonda izliyor ve olması gerekenin bu olduğunu düşünüyor kendince. Ben de oyuncu olduğum için asla pişman değilim. Sonuçta sevdiğim mesleği yapıyorum ve sevdiğim meslekten para kazanıyorum\" ifadelerini kullandı. \"HAYATIMDA KİMSE YOK\" Aşk hayatı sorulan Gamze Topuz, yaklaşık iki yıl önce yollarını ayırdığı Tümer Metin ile ilişkisine de değindi; \"Tümer beyle ayrılalı yaklaşık iki sene oldu ama anlaşarak, konuşarak ayrıldık. Yine görüşüyorduk zaten. Kızım da kendisiyle görüşüyor. Şu an hayatımda biri yok. Taliplerime duyurulur. İlişki zaten istemekle alakalı bir şey değil. Birisiyle tanışıyorsun, olacağı varsa oluyor. Günümüzde ilişkiyi başlatmak ve sürdürebilmek gerçekten çok çaba isteyen bir şey.”", "date": null}
{"url": "https://hthayat.haberturk.com/geceleri-asiri-dusunmenin-sorumlulari-bulundu-beyindeki-iki-onemli-ag-1085985", "title": "Geceleri aşırı düşünmenin sorumluları bulundu: Beyindeki iki önemli ağ", "content": "Gece başımızı yastığa koyduğumuzda, gün boyu bastırdığımız düşünceler çoğu zaman zihnimizi ele geçirir. Bitmemiş işler, geçmişteki pişmanlıklar ya da gelecek kaygıları bir anda sıraya girer. Peki neden özellikle uyumak istediğimiz anda bu kadar yoğun düşünürüz? Nörobilim, bunun cevabını beynimizdeki iki farklı ağda buluyor: Görev odaklı Merkezi Yürütücü Ağ (CEN) ve iç sesimizi taşıyan Varsayılan Mod Ağı (DMN). Psikolog Betsy Holmberg’in dikkat çektiği araştırmalara göre, gündüz bizi ayakta tutan CEN akşam yorulduğunda kontrolü DMN’ye bırakıyor. Bu ağ ise genellikle olumsuz anıları, kaygıları ve pişmanlıkları gündeme getiriyor. Sonuç: Uyumaya çalışırken zihnimizin “kapanmaması” ve gereksiz düşünce döngülerine hapsolmamız. Holmberg, bu iki ağın nasıl çalıştığını ve uykusuz gecelerde zihnimizi yatıştırmanın yollarını alışılmışın dışında bir yöntemle açıklıyor. Beyindeki iki büyük ağ düşünce akışımızı belirliyor Gündüz bizi harekete geçiren şey çoğu kişinin aşina olduğu sempatik sinir sistemi, gece ise dengeyi sağlayan parasempatik sinir sistemi. Bu ikili, bedensel işleyişimizi yöneten “gaz” ve “fren” mekanizmaları gibi çalışıyor. Ancak uykusuz gecelerin gizli aktörleri yalnızca bunlar değil. Son yıllarda nörobilim, beynin içinde düşünce akışını düzenleyen iki farklı ağı öne çıkardı: Merkezi Yürütücü Ağ (CEN) ve Varsayılan Mod Ağı (DMN). CEN, odaklanma ve görev bilinci gerektiren tüm işlerde devreye giren ağ. İş planlamak, problem çözmek ya da gündelik sorumlulukları yerine getirmek onun sayesinde mümkün oluyor. Fakat tıpkı sempatik sistemin gün boyu bizi tetikte tutup akşam gevşemeye ihtiyaç duyması gibi, CEN de yoruluyor. Akşam olduğunda beyin artık kontrolü bırakıyor ve sahneye DMN çıkıyor. DMN, boşta kaldığımızda devreye giren, “iç sesimizi” taşıyan ağ. Bu ağ, çoğu zaman olumsuz anılara, kaygılara ve pişmanlıklara odaklanıyor. Yani parasempatik sistem bedeni sakinleştirmeye çalışırken, DMN zihnimizi tam tersine meşgul ederek uykuya direniyor. İşte bu nedenle gece yatağa uzandığımızda kalbimiz yavaşlasa bile zihnimiz hız kesmeden çalışmaya devam edebiliyor. Derin uykuda beynin ağları nasıl değişiyor? Beyindeki Varsayılan Mod Ağı (DMN), uyanık olduğumuzda sürekli aktif kalarak içsel düşüncelerimizi sürdürür: geçmişi hatırlamak, kendimizle ilgili çıkarımlar yapmak, gelecek üzerine kaygılanmak... Ancak ABD Ulusal Sağlık Enstitüsü’nde yapılan bir araştırmaya göre, derin uykuya geçtiğimizde bu ağın yapısı köklü bir değişime uğruyor. Fonksiyonel MR ve EEG ölçümleriyle yapılan çalışmada, uyanıklık sırasında DMN’nin ön ve arka bölgeleri güçlü bir şekilde bağlantı halindeyken, derin uykuya girildiğinde bu bağlantı zayıflıyor. Özellikle beynin ön kısmında yer alan medial prefrontal korteks ile arka kısımlardaki bağlantılar “kopuyor”. Buna karşılık, ağın arka bölgeleri (örneğin posterior singulat korteks ve parietal alanlar) kendi içlerinde iletişimi sürdürmeye devam ediyor. Bu bulgu, DMN’nin yalnızca düşünce üretmekle değil, bilinçli farkındalığı sürdürmekle de ilgili olduğunu düşündürüyor. Yani gece zihnimizin kapanıp kapanmaması, aslında bu ağların ne kadar senkronize çalıştığına bağlı. Uyanıklıkta ön ve arka bölgelerin birlikte çalışması bilinçli düşünceyi canlı tutarken, derin uykuda bu senkron bozuluyor ve farkındalık kayboluyor. Bu nedenle DMN’nin uyku sırasında “sessize alınması”, beynin dinlenme ve onarım süreçleri için bir ön koşul olarak görülüyor. Zihni susturmanın yolu DMN’yi uykuya hazırlamak Holmberg’e göre, hepimiz yatmadan önce istemsizce başlayan bu düşünce fırtınasını tanıyoruz. Gece yatağa uzandığımızda akla gelen pişmanlıklar, geleceğe dair kaygılar, sevdiklerimizle ilgili korkular ya da gün içinde söylediğimiz bir söz... Tüm bu içsel gürültü, beynimizin DMN ağı tarafından üretiliyor. Ve tam da uykunun en çok ihtiyaç duyulduğu anda, bu ağın olumsuz önyargıları devreye giriyor. Bilimsel çalışmalar, uykuya dalma sürecinde DMN’nin belirli bölgelerinin “bağlantısını kesmesi” gerektiğini gösteriyor. Ancak zihnimiz tetikteyse veya kendimizi güvende hissetmiyorsak, bu süreç kolay işlemiyor. Brown Üniversitesi ve Georgia Institute of Technology’de yapılan deneylerde, insanların otel gibi yabancı ortamlarda uyumakta zorlanmasının nedeni de buydu: Beynin sol yarımküresi, olağandışı seslere karşı DMN’yi sürekli tetikte tuttu ve uykuya geçişi engelledi. Yani zihnin susmamasının sebebi, DMN’nin dış dünyaya fazla duyarlı kalması. Peki bu ağı nasıl “sessize alabiliriz”? Holmberg, birkaç basit ama etkili yöntem öneriyor: Sıcak duş ya da banyo: Vücut, uyku öncesinde doğal olarak 1-2 derece soğur. Sıcak bir banyo ya da duş almak, bu süreci taklit ederek uykuya geçişi kolaylaştırır ve uyku kalitesini artırır. Derin nefes ve gevşeme: DMN tetiklendiğinde beden de gerilir; kaslar kasılır, nefes yüzeyselleşir. Çene sıkmak, diş gıcırdatmak bunun göstergesidir. Bu anda bilinçli şekilde kasları gevşetmek, derin nefes almak, bedeni sakinleştirerek DMN’nin hızını keser. Sıkıcı bir şey izlemek ya da okumak: DMN olumsuz döngüye girdiğinde dikkati nötr bir şeye yöneltmek faydalıdır. Sıkıcı bir belgesel izlemek, tarafsız bir metin okumak ya da monoton bir ses dinlemek, zihni yavaş yavaş gevşetir. Hatırlama tekniği: En etkili yöntemlerden biri de zihne nötr bir görev vermektir. Örneğin bir belgeselde öğrendiğin bilgileri hatırlamaya çalışmak, bir kitabın olay örgüsünü aklından geçirmek ya da bir filmin sahnelerini yeniden canlandırmak... Böylece DMN’nin olumsuz içerik üretmesi engellenir. Holmberg’in önerileri, “düşünme döngüsünü kapatmanın” aslında yeni düşünceler üretmek değil, zihni nötr ve güvenli bir uğraşa yönlendirmek olduğunu gösteriyor. Böylece beynin ağları uykuya hazırlanıyor, DMN sessizleşiyor ve sonunda huzurlu bir uykuya geçiş mümkün oluyor. Kaynaklar: Silvina G. Horovitza. Allen R. Braunc. \"Decoupling of the brain’s default mode network\". Şuradan alındı: (07.05.2009). Betsy Holmberg. \"How A PhD Who Specializes In Overthinking Gets Better Sleep\". Şuradan alındı: (15.08.2025).", "date": null}
{"url": "https://www.haberturk.com/sevgiliye-sozler-sevgililer-icin-anlamli-guzel-romantik-iltifatli-ve-en-iyi-sozler-3665595", "title": "Aşk sözleri, sevgiliye sözler; sevgililer için anlamlı, güzel, romantik, aşk dolu en iyi sözler", "content": "Sevgiliye sözler: sevgililer için anlamlı, güzel, romantik, iltifatlı ve en iyi sözler Sevgiliye güzel sözler, duygularımızı ifade etmenin en güzel ve özel yollarından biridir. Anlamlı, güzel, romantik ve iltifat dolu sözler, sevgilimize olan sevgimizi, saygımızı ve hayranlığımızı ifade etmek için kullandığımız araçlardır. Her bir söz, derinden gelen duyguları ve samimiyeti yansıtarak ilişkimizi daha da güçlendirir. Sevgiliye güzel sözler kısa versiyonları, onun kalbini ısıtmak ve ilişkimizi daha da özel kılmak için önemlidir. Bu sözler, sadece sevgilimize değil, aynı zamanda ilişkimizin temelini oluşturan anlayış, bağlılık ve şefkat gibi değerlere de odaklanır. Her bir söz, sevgilimize olan derin sevgimizi ifade etmek ve ona hayatımızda ne kadar değerli olduğunu hatırlatmak için bir fırsattır. İşte sevgiliye söylenecek güzel sözler ile Sevgililer Günü sözleri... Habertürk Giriş: 25.04.2024 - 15:06 Güncelleme: 25.04.2024 - 15:06 facebook twitter-x linkedin whatsapp mail print copy ABONE OL", "date": null}
{"url": "https://www.haberturk.com/kanada-cin-ve-meksika-abd-de-mahkeme-karari-tarifelerin-cogu-yasa-disi-3818640-ekonomi", "title": "Kanada, Çin ve Meksika... ABD'de mahkeme kararı: Tarifelerin çoğu yasa dışı", "content": "Başkent Washington'daki mahkeme, Trump'ın ABD'ye mal ihraç eden ülkelerle ticaret anlaşmalarını yeniden müzakere etmek için kullandığı tarifelere ilişkin kararını verdi. ABD Uluslararası Ticaret Mahkemesinin mayıs ayında verdiği kararı büyük ölçüde onayan Temyiz Mahkemesi, Trump'ın Uluslararası Acil Ekonomik Güçler Yasası (IEEPA) kapsamındaki yetkisini aştığına hükmetti. Ancak mahkeme, bu kararın gümrük vergilerini derhal iptal eden kısmını reddederek, Trump yönetiminin Yüksek Mahkeme'ye itiraz başvurusunda bulunması için zaman tanıdı. Karar, 4'e karşı 7 oyla alınırken, muhtemel temyiz süreci göz önünde bulundurularak gümrük vergilerinin 14 Ekim'e kadar yürürlükte kalmasına izin verildi. İptal edilmesi öngörülen tarifeler arasında, karşılıklı gümrük vergileri ile Kanada, Çin ve Meksika'ya getirilen gümrük vergileri yer alıyor. Trump, sosyal medya hesabından konuya ilişkin yaptığı paylaşımda, \"Tüm tarifeler hala yürürlükte. Bugün, son derece partizan temyiz mahkemesi, tarifelerimizin kaldırılması gerektiği yönünde yanlış bir karar verdi, ancak onlar da ABD'nin sonunda kazanacağını biliyor\" ifadelerini kullandı. Bu tarifelerin kaldırılmasının ülke için \"felaket\" olacağını öne süren Trump, bunun ABD'yi finansal olarak zayıflatacağını kaydetti. Trump, güçlü olmak zorunda olduklarını belirterek, \"ABD, dost ya da düşman olsun, diğer ülkeler tarafından uygulanan ve üreticilerimizi, çiftçilerimizi ve herkesi zayıflatan devasa ticaret açıklarını, haksız tarifeleri ve tarife dışı ticaret engellerini artık tolere etmeyecektir. Bu kararın yürürlükte kalmasına izin verilirse, ABD tam anlamıyla yok olacaktır.\" değerlendirmesinde bulundu. REKLAM Gümrük vergilerinin Amerikalı işçilere yardım etmek ve \"Made in America\" ürünleri üreten şirketleri desteklemek için en iyi araç olduğunu ifade eden Trump, şöyle devam etti: \"Uzun yıllar boyunca, umursamaz ve akılsız politikacılarımız gümrük vergilerinin bize karşı kullanılmasına izin verdiler. Şimdi, ABD Yüksek Mahkemesi'nin yardımıyla, bunları ülkemizin yararına kullanacak ve Amerika'yı yeniden zengin, güçlü ve kuvvetli hale getireceğiz.\" ULUSLARARASI TİCARET MAHKEMESİ'NİN TARİFELERİ ENGELLEYEN KARARI DURDURULMUŞTU New York'taki ABD Uluslararası Ticaret Mahkemesi, mayıs ayında Trump'ın diğer ülkelere getirdiği tarifelerde yasal yetkisini aştığına hükmederek, bu tarifelerin uygulanmasını engelleme kararı almıştı.", "date": null}
{"url": "https://www.haberturk.com/baterist-selim-selcuk-vefat-etti-3814339-magazin", "title": "Müzik dünyasının acı kaybı: Baterist Selim Selçuk vefat etti", "content": "SELİM SELÇUK HAKKINDA Selim Selçuk 1956’da İstanbul Şişli’de dünyaya geldi. Ortaokul yıllarında besteler yapmaya başladı. Ağabeyi Timur Selçuk ile ortak yazdığı beste \"Bugün Yarın ve Daima\" önce Fransa’da sonra da Türkiye’de yayınlandı. Stüdyo müzisyeni olarak da çalıştı ve İstanbul Gelişim Orkestrası’na girdi. 1975 Eurovision Türkiye finalinde Festival Orkestrası’nda yer aldı. Devlet Güzel Sanatları Akademisi heykel bölümünde eğitim aldı. Daha sonra Devlet Türk Müziği Konservatuarı’na girdi ve Kani Karaca ile kudüm ve usuller üzerine çalıştı. 1979 da Newyork Brooklyn Müzik Konservatuarı’na yazıldı ve kentin profesyonel müzik camiasına katıldı. 1987-88 yıllarında İstanbul Caz Dörtlüsü’nde çaldı. Erol Erdinç Quartet ile İstanbul Caz Festivalinde yer aldı. 1989’da İstanbul Arnavutköy’de ‘Naima Jazz Club’ı açtı. Ritim atölyesinde davul eğitmenliği ve yorumculuk yapmaya devam etti.", "date": null}
{"url": "https://www.haberturk.com/van-haberleri/38967183-hakkaride-tir-ile-pikabin-carpismasi-sonucu-3-kisi-oldu-2-kisi-yaralandi", "title": "Hakkari'de tır ile pikabın çarpışması sonucu 3 kişi öldü, 2 kişi yaralandı", "content": "Çevredekilerin ihbarı üzerine kaza yerine 112 Acil Sağlık, AFAD, itfaiye, Emniyet Müdürlüğü ve Jandarma ekipleri sevk edildi. Hakkari-Van kara yolunda sürücülerinin ismi henüz öğrenilemeyen İran plakalı tır ile 65 NK 458 plakalı pikap çarpıştı. Anadolu Ajansı ve DHA tarafından geçilen tüm Van haberleri, bu bölümde Haberturk.com editörlerinin hiçbir editoryal müdahalesi olmadan otomatik olarak ajans kanallarından geldiği şekliyle yer almaktadır. Van Haberleri alanında yer alan haberlerin hepsinin hukuki muhatabı haberi geçen ajanslardır.", "date": null}
{"url": "https://www.showtv.com.tr/dizi/haber/3818203-bereketli-topraklar-in-guclu-kadrosu-okuma-provasinda-bulustu", "title": "Bereketli Topraklar'ın güçlü kadrosu okuma provasında buluştu!", "content": "Show TV’de ekranlara gelecek, yapımını Süreç Film’in üstlendiği, senaryosu Hasan Tolga Pulat, Ozan Ağaç ve Seçil Çömlekçi’ye ait olan, yönetmenliğini ve süpervizörlüğünü Yağız Alp Akaydın’ın yaptığı ‘Bereketli Topraklar’, izleyiciyle buluşmaya hazırlanıyor. Bereketli Topraklar’ın kadrosunda Engin Akyürek, Gülsim Ali, Belçim Bilgin, Yiğit Koçak,... ‘Bereketli Topraklar’ın güçlü kadrosu okuma provasında bir araya geldi. Adana’nın iki köklü ailesinin yıllar süren sessiz barışının yeniden bir savaşa dönüşmesini, geçmişin günahlarını bugüne taşımanın kavgalarını, pek çok hayatın yaşanmış ve yaşanamamış hikayelerini büyük aşkların gölgesinde ekrana taşıyacak olan ‘Bereketli Topraklar’, önümüzdeki günlerde sete çıkmaya hazırlanıyor. Bereketli Topraklar’ın kadrosundaveyer alıyor. Adana’nın köklü ailelerinden Bereketoğulları ve Karahanlılar arasında geçmişte yaşanan bir savaşın ve büyük bir sır ile sağlanan barışın ardından, gelecek yeniden şekilleniyor! Beklenmedik aşklar, aşka dair kurulan pusular ve şehre yeni gelen bir kadın! Bereketli Topraklar yıllar süren bereketini, o sessiz anlaşmaya mı borçlu yoksa, bir kahramana mı? Kuşaklar boyu süren bir iktidar savaşının ve bu savaşın tam ortasında şehre yeni gelen bir kadının, kazananı nasıl değiştirdiğinin hikayesi. Ömer Bereketoğlu), ailesini ve topraklarını Karahanlılar’dan korumak için her zamankinden daha sert kararlar alırken; Adana’ya yeni gelen Savcı Nevin () Ömer’in tüm planlarını altüst eder! Ömer ve Nevin de kendilerini sarsıcı bir aşk hikayesi içinde bulacaktır ama hangi aşka teslim olacaklarını ise kader belirleyecek. Bereketli Topraklar’da hiç bitmeyen savaşlardan biri daha alevlenirken, herkes kime dost kime düşman olacağını seçecek ama hangi aşka teslim olacaklarını kader belirleyecek. ‘Bereketli Topraklar’ çok yakında Show TV’de!", "date": null}
{"url": "https://www.haberturk.com/ak-parti-sozcusu-celik-abd-nin-mahmud-abbas-karari-adaletsiz-3818695", "title": "AK Parti Sözcüsü Çelik: ABD'nin Mahmud Abbas kararı adaletsiz", "content": "AK Parti Sözcüsü Ömer Çelik, Trump yönetiminin Filistin lideri Abbas'ın vizesini iptal etmesini eleştirdi. ABD'nin başkenti Washington'da bulunan BM Genel Merkezi'ne gelemeyecek olan Abbas'ın yokluğunun iki devletli çözüme zarar verdiğini savunan Çelik, \"BM’nin genel kurula davet ettiği meşru bir otoriterinin engellenmesi, BM’yi anlamsız kılma çabasıdır\" dedi. ABD yönetiminin Filistin Devlet Başkanı Mahmud Abbas’ın ve BM Genel Kurulu’na katılacak Filistinli yetkililerin vizelerini iptal etmesi diplomasiye zarar veren, adaletsiz bir karardır. Bu karar, BM’nin tüm devletlerin sesinin duyulacağı zemin olmasını tahrip etmektedir. Ayrıca... — Ömer Çelik (@omerrcelik) August 30, 2025 Çelik'in açıklamaları şöyle: \"ABD yönetiminin Filistin Devlet Başkanı Mahmud Abbas’ın ve BM Genel Kurulu’na katılacak Filistinli yetkililerin vizelerini iptal etmesi diplomasiye zarar veren, adaletsiz bir karardır. REKLAM Bu karar, BM’nin tüm devletlerin sesinin duyulacağı zemin olmasını tahrip etmektedir. Ayrıca BM’nin genel kurula davet ettiği meşru bir otoriterinin engellenmesi, BM’yi anlamsız kılma çabasıdır. İki devletli çözüm için artan uluslararası destek karşısında Filistin’in susturulmaya çalışılması barış çabalarına zarar verecektir. Ayrıca alınan kararda, Filistin Yönetimi’nin Uluslararası Ceza Mahkemesi (ICC) ve Uluslararası Adalet Divanı (ICJ) başvurularından vazgeçmesinin ve Filistin Devleti’nin tanınması çabalarını sonlandırmasının talep edilmesi her açıdan haksız ve hukuksuzdur.", "date": null}
{"url": "https://www.haberturk.com/sonbaharda-bagisikliginizi-guclendirin-dogal-beslenme-ipuclari-3818471", "title": "Sonbaharda bağışıklığınızı güçlendirin: Doğal beslenme ipuçları", "content": "Sonbaharın rüzgarlı ve serin havası kapıda, peki siz bu geçiş dönemine hazır mısınız? Doğru beslenme alışkanlıkları, vitamin-mineral dengesi ve doğal detoks yöntemleriyle bu sezonu enerjik geçirebilirsiniz. İşte sonbahara özel beslenme tüyoları... DETOKS VE SAĞLIKLI BESLENMENİN ÖNEMİ Detoks, kelime anlamı olarak “vücudu zararlı maddelerden arındırma” sürecidir ve detoksifikasyon kelimesinin kısaltılmış halidir. Sağlıklı bir bireyde karaciğer ve akciğerler doğal bir detoks mekanizması olarak çalışır. Terleme ve idrar yoluyla da toksinler vücuttan atılır. Ancak detoks programları kapsamında hazırlanan sebze-meyve suları ve bitki çaylarının da bedeni arındırmaya yardımcı olduğu düşünülmektedir. REKLAM Burada asıl önemli olan; dengeli ve düzenli bir beslenme alışkanlığı kazanmak ve bunu sürdürebilmektir. Düzenli spor yapmak da sağlıklı bir yaşamın vazgeçilmez bir parçasıdır. BESLENMEDE UZMAN DESTEĞİNİN ÖNEMİ Kısa süreli beslenme planlarında bazı gıdaların idrar söktürücü, ödem atıcı, antienflamatuar ve rahatlatıcı etkilerinden faydalanmak mümkündür. Ancak bu uygulamalar mutlaka bir uzman kontrolünde yapılmalıdır. Çünkü bazı besinler kullanılan ilaçlarla etkileşime girerek sağlık üzerinde olumsuz etkiler yaratabilir. Özellikle mevsim geçişlerinde bağışıklık sistemini güçlü tutmak için vitamin ve mineral desteği büyük önem taşır. Peki, sonbahar aylarında sağlıklı beslenmek için nelere dikkat etmeliyiz? REKLAM SONBAHARDA SAĞLIKLI BESLENME İÇİN İPUÇLARI - Çok soğuk ve ağır yiyeceklerden uzak durun. Vücut mevsim geçişlerinde daha sıcak gıdalara ihtiyaç duyar. Tarçın, zencefil, zerdeçal gibi baharatları tüketerek kan dolaşımınızı hızlandırabilirsiniz. - Balkabağı, lif ve beta karoten bakımından zengindir. Beta karoten cilt ve göz sağlığını korur, alerjik reaksiyonların kontrolüne yardımcı olur. - B vitamini açısından zengin tahılları tüketmek ruh halinizi düzenler ve mevsimsel depresyon belirtilerini azaltabilir. - Brüksel lahanası, havuç, böğürtlen, sarımsak ve ıspanak gibi sonbahar sebze ve meyveleri güçlü antioksidan kaynaklarıdır. - Nitrat açısından zengin pancar, sağlıklı kan basıncını destekler. Yemeklerde gıda boyası yerine doğal pancar kullanabilirsiniz. - Sarımsak, soğan, havuç, patates ve pancar gibi kök sebzeler mevsiminde bol bulunur ve düzenli tüketilmelidir. - Elma ve soğan, kuersetin içerikleri sayesinde alerjik reaksiyonlara yol açan histamin salınımını azaltır. REKLAM - Mevsim geçişlerinde metabolizma hızınız değişebilir. Bu süreçte A, C, E vitaminleri ile selenyum, çinko, magnezyum ve omega-3, omega-9 yağ asitleri yeterli miktarda alınmalıdır. - Sigara içen kişiler, C vitamini ihtiyacını sigara içmeyenlere kıyasla iki kat fazla karşılamalıdır. - Yemeklerinizi ızgara, buğulama veya haşlama gibi sağlıklı pişirme yöntemleriyle hazırlayın. - Hava sıcaklıklarının düşmesiyle harcanan enerji miktarı azalabilir. Kalori alımınızı kontrol ederek kilo artışını önleyin. Haftada en az 2-3 gün egzersiz yapmayı ihmal etmeyin. - Lif açısından zengin kuru baklagiller, tam tahıllar, sebze ve meyveleri beslenmenize dahil edin. - Vücudunuzun toksinlerden arınması için günlük 8-12 bardak su içmeye özen gösterin. Detoks uygulamaları, mevsim sebzeleri ve dengeli beslenme alışkanlıklarıyla birleştiğinde sağlıklı bir yaşamın temellerini oluşturur. Ancak her bireyin ihtiyaçları farklı olduğundan, uzman desteğiyle planlanan bir beslenme programı hem sağlığınızı korumanıza hem de mevsim geçişlerini daha enerjik geçirmenize yardımcı olacaktır.", "date": null}
{"url": "https://www.haberturk.com/ekonomi/altin/610-gram-altin", "title": "Canlı Gram Altın Alış ve Satış Fiyatları Bugün Ne Kadar?", "content": "Section Name G XGLD GRAM ALTIN TL/GR 4.561,39 %1,16 ALIŞ 4.559,22 ₺ SATIŞ 4.561,39 ₺ FARK 52,14 ₺ ÖNCEKİ KAPANIŞ 4.509,25 ₺ EN YÜKSEK 4.569,59 ₺ EN DÜŞÜK 4.497,31 ₺ Spot altın fiyatları,yatırımcılar tarafından araştırılmaktadır. Spot altın gram fiyatı ne kadar, bugün kaç TL sorusu ile anlık ve canlı spot altın fiyatları hakkında güncel rakamlara ulaşabilirsiniz.Bilindiği gibi, spot altın,altınfiyatlarının ham maddesinin fiyatlandığı piyasaları ifade eder. Piyasaların kapalı olduğu saatlerde ticaret sürerken fiyatlar da spot altın fiyatı üzerinden hesaplanır. Önceki kapanışta 4.509,25 TL olan spot altın fiyatı, saat 15:19 itibarı ile 4.561,39 TL'den işlem görüyor. En düşük 4.497,31 TL seviyesini gören spot altın, en yüksek olarak 4.569,59 TL'yi test etti. Serbest piyasa ve Kapalıçarşı’dan günlük, haftalık,aylık ve yıllık rakamlarla spot altın gram fiyatı hesaplama için doğru yerdesiniz. Uzman yorumları ile beraber spot altın alış - satış fiyatı için Habertürk’ün spot altın fiyatları sayfasını ziyaret edebilirsiniz.", "date": null}
{"url": "https://www.haberturk.com/hepsi-cok-mutluydu-goruntuleri-cikti-4-kisi-olume-boyle-gitti-son-dakika-3818689", "title": "Hepsi çok mutluydu... Görüntüleri çıktı! 4 kişi ölüme böyle gitti!", "content": "Ordu'da kaza, dün saat 19.00 sıralarında, Ünye ilçesi Güzelkale Mahallesi'nde meydana geldi. Yusuf Tunçel (49) yönetimindeki patpat, sürücüsünün direksiyon kontrolünü yitirmesi sonucu 25 metre yükseklikten şarampole yuvarlandı. 4 KİŞİ PATPAT KURBANI OLDU Hayatını kaybeden Güler Tunçel. Sağlık görevlilerinin kontrolünde, patpatın altında kalan sürücü Yusuf Tunçel ile yanındaki ablası Ayşe Tunçel (63) ve yengesi Güler Tunçel'in (55) hayatını kaybettiği belirlendi. .png Ağır yaralanan torunu Burak Asaf Çimen (8) ve Uhud Ali Çimen (6) ile oğlu Onur Tunçel (8) ve eşi Nurten Tunçel (52) ise sağlık ekipleri tarafından ilçedeki çeşitli hastanelere kaldırıldı. Burak Asaf Çimen de doktorların tüm müdahalesine rağmen kurtarılamadı.", "date": null}
{"url": "https://www.haberturk.com/miyopi-cocuklarda-endemiye-donusuyor-3818679", "title": "Miyopi çocuklarda endemiye dönüşüyor - Haberler", "content": "Doç. Dr. Mualla Şahin Hamurcu, çocuklarda göz sağlığının düzenli olarak takip edilmemesi halinde ileride körlüğe kadar gidebilecek sorunların ortaya çıkabileceğini söyledi. Doç. Dr. Şahin Hamurcu, çocuklarda göz muayenesini çok önemsediklerini belirterek, \"Görmenin normal gelişimi etkileyecek risk etmenlerini ortaya çıkararak, bunların erken dönemde önlenmesi ya da tedavi edilmesi bizim için çok değerli. Erişkinlerdeki gibi çocuklar bize şikayetlerini söyleyemeyebiliyorlar. Bu yüzden rutin muayeneleri daha çok önemsiyoruz. Bebek doğduğunda önce bir göz muayenesi yapıyoruz. Bu muayenede, bebekte anne karnından gelen gelişimsel bir bozukluk veya doğduğunda göz yapısında bir değişiklik var mı bunlara bakıyoruz. Daha sonra 6'ncı ayda ve 1'inci yaşta, çocuğun sosyalleştiği 3-4 yaşlarda ve okula başlama yaşı olan 6-7 yaşlarında da tekrar muayeneyi öneriyoruz\" diye konuştu. REKLAM \"TÜRKİYE'DE GÖZ TEMBELLİĞİ YÜZDE 2-4 ARASINDA DEĞİŞİYOR\" Doç. Dr. Mualla Şahin Hamurcu, bebeklerdeki tespit edilen en önemli kusurlardan birisinin kırma kusurları (bulanık görüntü) olduğuna dikkat çekerek, \"Bu dönemde tespit edilebilen kırma kusurlarının ve 'göz tembelliği' dediğimiz ambliyopinin önlenmesi çok önemli. Çünkü tembellik sadece gözde değil görme merkezine kadar uzanan bütün görme sisteminde olduğu için nöroplastisite yoluyla çocuğun nöral gelişimini de etkilemektedir. Türkiye'de ambliyopi sıklığı yüzde 2 ile yüzde 4 arasında değişiyor. Bu problem önlenebilir bir problem. Göz bebeğini büyüterek 40 dakika-1 saatlik bir muayene ile biz çocuğun göz numarasını ölçüyoruz. Her kırma kusurunda gözlük verilmiyor. Görmesini etkileyen bir durum varsa, gerekirse gözlük veriyoruz. Gerekirse de takiplere çağırıyoruz\" ifadelerini kullandı.", "date": null}
{"url": "https://hthayat.haberturk.com/astroloji/index/aslan", "title": "ASLAN Burcu Günlük Yorumları", "content": "Yükselen Burç Hesaplama Görünüşünüzü ve sizin kendinizi nasıl gördüğünüzü etkileyen burç olan yükselen burcu doğum anınızda ufuk çizgisinden yükselen burçtur. Yükselen burç Ay ve yönetici gezegen ile bağlantılıdır. Yükselen burcunuz kendi burcunuz kadar önemli ve etkilidir. Peki yükselen burcunuzu nasıl öğrenirsiniz? Yükselen burç saat olarak ortalama iki saatte bir değişir. Cinsiyetiniz, doğum tarihiniz, doğum saatiniz ve doğduğunuz yer ile doğrudan ilgilidir. Tüm bu bilgileri biliyorsanız yükselen burcunuzu kolaylıkla öğrenebilirsiniz. Aşağıdaki kutudan burcunuzu seçin ve saate göre yükseleninizi öğrenin...", "date": null}
{"url": "https://www.haberturk.com/kac-kalori", "title": "Hangi Besin Kaç Kalori? Kalori Hesaplama ve Besin Değeri Cetveli", "content": "Aynada artık kendinize tahammül edemeyecek seviyeye mi geldiniz? Giydiğiniz kıyafetler size uymuyor ya da kilo almaya devam mı ediyorsunuz? Tüm bunların ardından muhtemelen atacağınız ilk adım, bir diyetisyene gitmek veya kendi araştırmalarımız doğrultusunda diyete başlamak olacaktır. Her iki durumda da kalori cetveli hakkında bilgi sahibi olmanız önemlidir. \"Hangi besin kaç kalori?\" sorusu ile besin değerleri hakkında bilgi sahibi olabilir, günlük kalori hesaplamanızı da daha bilinçli bir şekilde yapabilirsiniz. Habertürk'ün \"Hangi Besin Kaç Kalori?\" sayfası ile basit kalori hesabı ve tabağınızda bulunması gerekenlerin miktarını öğrenebilirsiniz. Kalori Nedir, Neden Önemli? Kalori, günlük hayatta sıklıkla duyulan bir kelimedir. Peki, bazılarımızın korkulu rüyası olan kalori nedir, ne anlama gelir? Kimyada kalori, 1 gr suyun sıcaklığını 15,5 santigrat dereceden 16,5 santigrat dereceye çıkarmak için gerekli olan enerji miktarı olarak tanımlanır. Kalori, “cal “olarak kısaltılır. Beslenme biliminde, enerjinin ifadesi ısı enerjisi birimi ile yapıldığından kilokalori birim olarak kullanılmaktadır. (1000 cal = 1 kilokalori = 1 kcal = 1 kal). Diyetisyenlerin kullandığı “kalori” terimi ise “kcal veya kal” ifade edilir. Daha genel ve basit bir tanımlama yapılması gerekirse kalori, neredeyse tüm gıdalarda bulunan ve vücudun fonksiyonlarını yerine getirmesi için gereken enerji birimidir. Bir yiyeceğin barındırdığı tüm besinler, metabolizma tarafından öğütüldükten sonra enerjiye dönüştürülür. Elde edilen bu enerji miktarı ise birim olarak kalori (kal) şeklinde belirtilir. Yani, bir yiyeceğin besin değeri ne kadar yüksek olursa kalorisi de bir o kadar yüksek olur. Kalori Cetveli Nedir? Kalori cetveli, besinlerin veya yiyeceklerin 100 gram bazında ne kadar kalori içerdiğini gösteren tabloyu ifade eder. Kadınların günde ortalama 2000-2200, erkeklerin ise ortalama 2500 kalori almaları gerekir. Ancak kişinin yaşı, cinsiyeti, yaşam şekli, riskleri ve hastalıklarına göre bu değerler değişkenlik içerir. Günde Kaç Kalori Almalıyım? Günlük alınması gereken kalori miktarı, kişinden kişiye göre değişmektedir. Yani, \"Günde kaç kalori almalıyım?\" sorusunun yanıtı, her kişide farklılık gösterir. Kalori Hesaplama Nasıl Yapılır? Kalori hesaplama işlemi olarak, çeşitli prensiplerden yararlanılır. Harris-Benedict prensibi kullanılabileceği gibi Katch-Mcardle prensibi de kullanılabilir. Her iki prensipte de en önemli faktörler kişinin kilosu, boyu ve yaşına göre hesaplanan bazal metabolik hıza ilaveten günlük aktivitelerde harcanan enerjiye eşdeğer alınan besin miktarıdır.", "date": null}
{"url": "https://www.haberturk.com/kizil-tilki-yavrularinin-oyunu-goruntulendi-3817228", "title": "Kızıl tilki yavrularının oyunu görüntülendi", "content": "Kars'ta bulunan Sarıçam ormanları ve doğasıyla bozayı, kurt, vaşak, tilki, domuz gibi yaban hayvanlarına üreme ve barınma imkanı sunan ilçede, zaman zaman yaban hayvanları ilginç görüntüler sergiliyor. İlçeye 5 kilometre uzaklıkta bulunan Acısu bölgesindeki otları biçilmiş çayırlık alanda kızıl tilki yavrularının ilginç oyun oynamaları görüntülendi. Kızıl tilkilerin oyununu izleyen Erdal Yılmaz, akşam saatlerinde ailece çay içmek için Acısu çeşmesine geldiklerini söyledi. Çayırlık alanda tilkilerin oyun oynadıklarını gördüğünü belirten Yılmaz, \"Tilkiler bizden kaçmadı ben de yanımda getirdiğim yiyeceklerden verdim. Tilkiler karınlarını doyurdu, keyifleri yerine geldi. Sonra birlikte oyun oynamaya başladılar. Ben de yaklaşmak istedim kaçmadılar. Karanlık çökünce ormanlık alana çekildiler\" dedi.", "date": null}
{"url": "https://www.haberturk.com/dogancan-taspinar-hayatini-kaybetti-3813766-magazin", "title": "Doğacan Taşpınar hayatını kaybetti", "content": "Doğacan Taşpınar'dan acı haber geldi. Tiyatro oyuncusu, 45 yaşında hayata veda etti. Doğacan Taşpınar'ın vefat haberini, Oyuncular Sendikası resmi sosyal medya hesabından \"Sevgili meslektaşımız Doğacan Taşpınar’ı genç yaşta kaybetmenin üzüntüsünü derinden yaşıyoruz. Başta ailesi olmak üzere, tüm arkadaşlarına, sevenlerine sabır diliyoruz. Hepimizin başı sağ olsun. Çok üzgünüz\" ifadeleriyle duyuruldu. Oyuncu Devrim Yakut da Taşpınar'ın acı haberini aldıktan sonra üzüntüsünü \"Pazar sabahlarına böyle gülmeler yaraşırdı be Dodo'cuğum. Güneşli pazarlara senin güneşli gülüşün yaraşırdı. Ne diyeceğimi, ne hissedeceğimi bilemiyorum. Gittiğin yer, gülüşün gibi güneşli olsun canım benim. Sen hep bu çok eğlendiğimiz gündesin benim için. Huzurla uyu\" sözleriyle ifade etti. Doğancan Taşpınar, Devrim Yakut ve Alper Kut", "date": null}
{"url": "https://www.haberturk.com/e-devlet-giris", "title": "eDevlet Kapısı Girişi ile Devletin Kısayoluna Ulaşın (Turkiye.gov.tr)", "content": "TOKİ’nin yayınladığı ilanlara kendi adınıza konut veya iş yeri başvurusunda bulunabilir ve başvurularınızı takip edebilirsiniz. Kamu hastanelerinden randevu alabilir ya da randevu görüntüleme ve iptal ettirme işlemleri yapabilirsiniz. E-DEVLET ŞİFRESİ ALMAK İÇİN e-Devlet şifrenizi unuttunuz ve yeniden almak istiyorsanız şunları yapabilirsiniz. Eğer cep telefonunuzu www.turkiye.gov.tr ’ye kaydedip, doğruladıysanız, PTT’ye gitmeden yeni bir şifre alabilirsiniz. Mobil imza veya elektronik imza kullanıcısı iseniz bunlardan biri ile de sisteme giriş yapabilir, dilerseniz şifre oluşturabilirsiniz. İnternet bankacılığı müşterisi iseniz, sayfasında müşterisi olduğunuz bankanın İnternet şubesi sayfasına giriş yaptıktan sonra tekrar bir şifreye ihtiyaç duymadan doğrudan e-Devlet Kapısı’na giriş yapabilir, dilerseniz şifre oluşturabilirsiniz.", "date": null}
{"url": "https://hthayat.haberturk.com/seksten-daha-etkili-10-derin-hareket-1086025", "title": "Seksten daha etkili 10 derin hareket", "content": "Çoğu zaman “yakınlık” denince akla hemen seks geliyor ama aslında ilişkiyi derinleştiren, bağ kurmanızı sağlayan pek çok cinsel olmayan küçük hareket var. İşte çiftlerin paylaştığı en etkili 10 örnek: 1-Söylemeden yapmak Partnerinizin hoşuna gideceğini bildiğiniz bir şeyi, söylemeden yapmak: Sabah kahvesini hazırlamak, sevdiği şarkıyı açmak, ya da sırf onun hoşlanmadığını bildiğiniz bir şeyin, durumun önüne geçmek gibi... Küçük ama çok şey ifade ediyor. 2- Tüm dikkatinizi vermek Telefonu kenara bırakıp sadece onu dinlemek. “Senin söylediklerin değerli” mesajını vermek çok güçlü bir bağ kuruyor. 3- Sarmalanmak Basit bir dokunuş bile “Ben yanındayım, güvendesin” hissini verebilir ya da başını dizinize koyması, omzunuza yaslanması... Bu basit hareket çok sıcak bir yakınlık yaratır. 4- Uzun göz teması İki dakika boyunca sadece birbirinizin gözlerine bakmak, tahmin ettiğinizden daha güçlü bir bağ kurduruyor. 5- Aynı anda aynı şeyi düşünmek Çiftlerden birinin bir şey düşündüğünde diğerinin aynı anda bunu dile getirmesi... Mucizevi gibi olsa da gerçek bağ kurmuş çiftlerde oldukça sık yaşanan bir durum. Bu “ruh ikizi” anları çok özel hissettiriyor. İlginizi çekebilir: Bir ilişkide güveni yeniden inşa etmek için 8 adım 6- Sadece onun şakalarınızı anlaması Kalabalıkta söylediklerinize kimse gülmese bile partnerinizin gülmesi: “Ben seni anlıyorum, yanındayım” demenin tatlı bir yolu. 7- Sessizliği paylaşmak Bazen sadece birlikte oturmak bile çok samimi olabilir. Konuşmadan yan yana olmak, güven ve huzur hissettirir. 8- Birlikte banyo yapmak Köpükler, mumlar ve müzik eşliğinde rahatlamak hem bedenen hem ruhen yakınlaştırır. 9- Küçük düşünceli jestler Onu sevdiği tatlıyla şaşırtmak, minnetinizi dile getirmek, küçük hediyeler almak... “Seni önemsiyorum” demenin yollarıdır. 10- Tatlı tatlı dalga geçmek Onunla şaka yollu alay etmek, tuhaflıklarını bilip kabul ettiğinizi gösterir. Birlikte gülmek, bağı derinleştirir. Yakınlık sadece fiziksel temasla olmaz. Küçük jestler, dikkat, şefkat ve paylaşım; ilişkinizi çok daha sağlam ve derin hale getirir. Referanslar Kelsey Borresen. \"15 Super Intimate Acts That Have Nothing To Do With Sex\". Şuradan alındı: (24.08.2025).", "date": null}
{"url": "https://www.haberturk.com/saatlerin-anlami-2022-tek-ters-ayni-ve-cift-saatlerin-anlami-ile-yorumu-ayni-denk-gelen-ve-yeni-saatlerin-anlami-nedir-3364346", "title": "Saatlerin Anlamı 2024: Tek, Ters, Aynı, Çift Saatlerin Anlamı ve Numeroloji Yorumu Nedir?", "content": "SAAT FALI VE SAATLERİN ANLAMI NEDİR, NEYİ İFADE EDİYOR? İnsan, geçmişten bugüne birçok şeye ilgi duymuştur. Astroloji, yıldızlar ve fal gibi konular, bunların başında yer almaktadır. Bu kavramlar o kadar araştırılmıştır ki, bunların aslında bir mesaj taşıdığı ve belirli olayların, durumların ardından insanoğluna mesaj verdiği düşüncesi hâkim olmuştur. Saat falı da bu ilgi duyulan konular arasında öne çıkmaktadır. Akrep ve yelkovanın hemen hemen her hareketine bir anlam yüklenmiş, üzerinde asırlarca düşünülmüştür. Özellikle akrep ve yelkovanın belirli hareketleri insanoğlunun ilgisini çekmiştir. Saatin aynı olduğu zamanlar, saatin çift rakamlar olduğu zamanlar ve saatin tek rakamlar olduğu zamanlar gibi... Akrep ve yelkovanın yaptığı bu hareketlere anlam yüklenilmiş, adeta gizemi çözülmeye çalışılmıştır. Peki, her yıl farklı bir yorum taşıyan saatlerin anlamı bu yıl nedir? 2024 saatlerin anlamı, yorumları ve taşıdığı mesajlar için içeriğimizin devamına bakabilirsiniz. 2024 SAATLERİN ANLAMI NE ANLAMA GELİYOR? Gün içinde 13 kere ters saatlere denk gelinirken 24 kere ise çift saatlere denk gelinmektedir. Çift saatler, ters saatlere oranla daha olumlu mesajlar, anlamlar taşımaktadır. Saatlerin anlamı aşk, iş ya da özel yaşam gibi birçok konuya ilişkin yorum içerir. ÇİFT SAATLERİN ANLAMI 2024 Gün içerisinde denk gelinen çift saatler ve anlamları şu şekildedir: · 00:00 · 01:01 · 02:02 · 03:03 · 04:04 · 05:05 · 06:06 · 07:07 · 08:08 · 09:09 · 10:10 · 11:11 · 12:12 · 13:13 · 14:14 · 15:15 · 16:16 · 17:17 · 18:18 · 19:19 · 20:20 · 21:21 · 22:22 · 23:23 Çift saatlerin anlamı nedir sorusuna verilecek cevaplar ve numerolojiye göre taşıdığı mesajlar ile yorumlar şu şekildedir:", "date": null}
{"url": "https://www.haberturk.com/htgastro/lezzetli-hatlar/yerinde-yenmesi-gereken-az-bilinen-yemeklerimiz-3811287", "title": "Yerinde yenmesi gereken az bilinen yemeklerimiz", "content": "Pestil ve köme (cevizli sucuk ya da orcik) Meyve dövülür ve ince bir tabaka haline getirilir. Ardından kurumaya bırakılır. Şeker katılmaz. En çok kayısı ile yapılır. Dut incir erik vişne üzümle de olur. Pestil 4 mevsim meyve yeme imkanı verir. Meyvelerin kış için saklanması ve çerez niyetine yenmesi için pestil ve köme yapılır. Yapılan bu pestillere istenirse ceviz, badem ya da fındık kırığı gibi kuruyemişler ya da bunların toz haline gelmiş ezmeleri ilave edilebilir. Bunların yanı sıra sade meyve içeriğinden oluşan pestiller de mevcuttur. Pestil yaparken meyveler ince bir tabaka halinde serilir ve üstleri pestil bezi adı verilen su tutmayan yapıdaki bezler ile kapatılır.", "date": null}
